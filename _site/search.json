[
  {
    "objectID": "poster.html",
    "href": "poster.html",
    "title": "Bloggposter",
    "section": "",
    "text": "I listen under finner du alle innleggene publisert på Frisk og Funksjonell. Opprinnelige illustrasjonsbilder er i hovedsak ikke tatt med.\nI søkeboksen kan du filtrere på Tittel, Forfatter og Kategorier\nArtikkelserier:\n\nNæringsstoffene\nMetabolismen\nMenneskets fysiologi\nKildekritikk, Vitenskap og tankefeil\nKosthold i helseinstitusjoner\n\n\n\n\n\n\n\n    \n      \n      \n    \n\n\n\n\n\nPubliseringsdato\n\n\nTittel\n\n\nForfatter\n\n\nLesetid\n\n\nKategorier\n\n\n\n\n\n\n \n\n\nInfraspinatus – årsaken til dine skuldersmerter?\n\n\nMartin Hole Hanstvedt\n\n\n7 min\n\n\n \n\n\n\n\n \n\n\nBelastningsskader: Jumper’s knee\n\n\nTorbjørn Lysne\n\n\n6 min\n\n\n \n\n\n\n\nDec 13, 2015\n\n\nAlkohol\n\n\nAndreas Wahl Blomkvist\n\n\n1 min\n\n\nFysiologi, Lunge\n\n\n\n\nJan 29, 2015\n\n\nAlkohol\n\n\nAndreas Wahl Blomkvist\n\n\n1 min\n\n\nFysiologi, Lunge\n\n\n\n\nMar 24, 2014\n\n\nHjertet del 4: Aterosklerose - hva og hvordan\n\n\nThomas Olsen\n\n\n1 min\n\n\nFysiologi, Hjertet\n\n\n\n\nMar 20, 2014\n\n\nFysisk aktivitet for et lengre liv\n\n\nAsle Bøe\n\n\n4 min\n\n\n \n\n\n\n\nMar 17, 2014\n\n\nOpen Access\n\n\nVegard Lysne\n\n\n6 min\n\n\n \n\n\n\n\nMar 13, 2014\n\n\nHjertet del 3: Hjertets ledningssystem\n\n\nThomas Olsen\n\n\n5 min\n\n\nFysiologi, Hjertet\n\n\n\n\nMar 10, 2014\n\n\nLettfordøyelig kost\n\n\nIngvild Thun\n\n\n2 min\n\n\n \n\n\n\n\nMar 6, 2014\n\n\nFrelse gjennom helse – når riktig blir for viktig\n\n\nAsle Bøe\n\n\n8 min\n\n\n \n\n\n\n\nMar 3, 2014\n\n\nPunktum for Blodtypedietten?\n\n\nErik Arnesen\n\n\n5 min\n\n\n \n\n\n\n\nFeb 17, 2014\n\n\nVæskekontrollert kost\n\n\nIngvild Thun\n\n\n2 min\n\n\n \n\n\n\n\nFeb 13, 2014\n\n\nOvervekt, fettsyrer og inflammasjon\n\n\nThomas Olsen\n\n\n8 min\n\n\n \n\n\n\n\nFeb 10, 2014\n\n\nProteinrik kost\n\n\nIngvild Thun\n\n\n2 min\n\n\n \n\n\n\n\nJan 27, 2014\n\n\nProteinkontrollert kost\n\n\nIngvild Thun\n\n\n2 min\n\n\n \n\n\n\n\nJan 23, 2014\n\n\nBioblikk: DNA-metylering og epigenetikk\n\n\nVegard Lysne\n\n\n10 min\n\n\n \n\n\n\n\nJan 20, 2014\n\n\nBioblikk: Metyleringssyklus\n\n\nVegard Lysne\n\n\n10 min\n\n\n \n\n\n\n\nJan 9, 2014\n\n\nBelgfrukter, en undervurdert matvaregruppe?\n\n\nEivind Eliasson\n\n\n4 min\n\n\n \n\n\n\n\nDec 26, 2013\n\n\nDen vitenskapelige metode\n\n\nAndrea Rørvik Marti\n\n\n6 min\n\n\n \n\n\n\n\nDec 23, 2013\n\n\nGod Jul!\n\n\nVegard Lysne\n\n\n3 min\n\n\n \n\n\n\n\nDec 19, 2013\n\n\nMelkeproteinfri kost\n\n\nIngvild Thun\n\n\n3 min\n\n\n \n\n\n\n\nDec 12, 2013\n\n\nHjertet del 2: Energisubstrat, oksygenforbruk, ytelse og aktivitetsnivå\n\n\nThomas Olsen\n\n\n10 min\n\n\nFysiologi, Hjertet\n\n\n\n\nDec 9, 2013\n\n\nKosthold og forebygging av overvekt\n\n\nVegard Lysne\n\n\n8 min\n\n\nkosthold, overvekt\n\n\n\n\nDec 5, 2013\n\n\nLaktoseredusert kost\n\n\nIngvild Thun\n\n\n4 min\n\n\n \n\n\n\n\nNov 21, 2013\n\n\nNatriumredusert kost\n\n\nIngvild Thun\n\n\n2 min\n\n\n \n\n\n\n\nNov 18, 2013\n\n\nKetose - optimal fettforbrenning?\n\n\nVegard Lysne\n\n\n6 min\n\n\nketose, lavkarbo\n\n\n\n\nNov 14, 2013\n\n\nHjertet del 1: Fysiologi og Anatomi\n\n\nThomas Olsen\n\n\n14 min\n\n\nFysiologi, Hjertet\n\n\n\n\nNov 11, 2013\n\n\nFosfatredusert kost\n\n\nIngvild Thun\n\n\n3 min\n\n\n \n\n\n\n\nNov 7, 2013\n\n\nHomeostase\n\n\nVegard Lysne\n\n\n8 min\n\n\nFysiologi\n\n\n\n\nOct 31, 2013\n\n\nKaliumredusert kost\n\n\nIngvild Thun\n\n\n8 min\n\n\n \n\n\n\n\nOct 24, 2013\n\n\nHjernescanning som verktøy i ernæringsforskning\n\n\nAndrea Rørvik Marti\n\n\n5 min\n\n\n \n\n\n\n\nOct 21, 2013\n\n\nBukspyttkjertelen\n\n\nVegard Lysne\n\n\n9 min\n\n\nFysiologi\n\n\n\n\nOct 7, 2013\n\n\nHva er HbA1c/langtidsblodsukker?\n\n\nEirik Wilberg Rebnord\n\n\n3 min\n\n\ndiabetes\n\n\n\n\nOct 3, 2013\n\n\nIkke ilegg kreftpasienter kostrestriksjoner\n\n\nVegard Lysne\n\n\n11 min\n\n\nkosthold, kreft\n\n\n\n\nSep 30, 2013\n\n\nKan kalorirestriksjon bidra til å forebygge kreft?\n\n\nVegard Lysne\n\n\n9 min\n\n\nkosthold, kreft\n\n\n\n\nSep 26, 2013\n\n\nTilskudd av ATP?\n\n\nVegard Lysne\n\n\n8 min\n\n\n \n\n\n\n\nSep 19, 2013\n\n\nNyrene del 4: Nyresykdom\n\n\nVegard Lysne\n\n\n10 min\n\n\nFysiologi, Nyre\n\n\n\n\nSep 16, 2013\n\n\nBioblikk: Enkarbonmetabolismen, en introduksjon\n\n\nVegard Lysne\n\n\n5 min\n\n\n \n\n\n\n\nSep 12, 2013\n\n\nBioblikk - Karnitin\n\n\nThomas Olsen\n\n\n5 min\n\n\n \n\n\n\n\nSep 5, 2013\n\n\nForskningsetikk\n\n\nAndrea Rørvik Marti\n\n\n6 min\n\n\n \n\n\n\n\nSep 2, 2013\n\n\nSosiale bias - Fundamental attribusjonsfeil\n\n\nAndrea Rørvik Marti\n\n\n5 min\n\n\n \n\n\n\n\nAug 8, 2013\n\n\nNyrene del 3: Elektrolyttstatus og andre funksjoner\n\n\nVegard Lysne\n\n\n9 min\n\n\nFysiologi, Nyre\n\n\n\n\nAug 5, 2013\n\n\nTankefeil del 2 - Etterpåklokskap og rammeeffekten\n\n\nAndrea Rørvik Marti\n\n\n8 min\n\n\n \n\n\n\n\nAug 1, 2013\n\n\nKildekritikk – hva er en god kilde?\n\n\nVegard Lysne\n\n\n13 min\n\n\n \n\n\n\n\nJul 29, 2013\n\n\nNyrene del 2: Væskebalanse og urinproduksjon\n\n\nVegard Lysne\n\n\n12 min\n\n\nFysiologi, Nyre\n\n\n\n\nJul 22, 2013\n\n\nTankefeil del 1 - Bekreftelse og tilgjengelighet\n\n\nAndrea Rørvik Marti\n\n\n6 min\n\n\n \n\n\n\n\nJul 18, 2013\n\n\nNyrene del 1: Oppbygging og glomerulær filtrasjonsrate\n\n\nVegard Lysne\n\n\n9 min\n\n\nFysiologi, Nyre\n\n\n\n\nJul 15, 2013\n\n\nLeveren - metabolismens dirigent\n\n\nVegard Lysne\n\n\n12 min\n\n\nFysiologi, Lever\n\n\n\n\nJul 8, 2013\n\n\nPublikasjonsprosessen\n\n\nAndrea Rørvik Marti\n\n\n8 min\n\n\n \n\n\n\n\nJul 4, 2013\n\n\nHva er den beste metoden for å tøye hamstrings?\n\n\nMartin Hole Hanstvedt\n\n\n5 min\n\n\n \n\n\n\n\nJun 27, 2013\n\n\nÅ tolke en studie i kontekst\n\n\nVegard Lysne\n\n\n8 min\n\n\n \n\n\n\n\nJun 20, 2013\n\n\nInkompetent uten å vite det – Dunning-Kruger-effekten\n\n\nAndrea Rørvik Marti\n\n\n6 min\n\n\n \n\n\n\n\nJun 13, 2013\n\n\nFull kontroll?\n\n\nAndrea Rørvik Marti\n\n\n9 min\n\n\n \n\n\n\n\nJun 10, 2013\n\n\nHvorfor Fiber er Awesome\n\n\nThomas Olsen\n\n\n6 min\n\n\n \n\n\n\n\nJun 3, 2013\n\n\nHvorfor er vi så feite?\n\n\nVegard Lysne\n\n\n9 min\n\n\n \n\n\n\n\nMay 27, 2013\n\n\nSoyaprotein, østrogen og uteliggere - Hvorfor du skal være obs på feilkilder\n\n\nThomas Olsen\n\n\n6 min\n\n\n \n\n\n\n\nMay 23, 2013\n\n\nHvorfor får man krampe?\n\n\nMartin Hole Hanstvedt\n\n\n10 min\n\n\n \n\n\n\n\nMay 16, 2013\n\n\nIkke tro alt du leser!\n\n\nVegard Lysne\n\n\n5 min\n\n\n \n\n\n\n\nMay 9, 2013\n\n\nTenk på helsa til bestemor!\n\n\nStine Malvik\n\n\n7 min\n\n\n \n\n\n\n\nMay 6, 2013\n\n\nSignifikans og alt det der\n\n\nVegard Lysne\n\n\n15 min\n\n\n \n\n\n\n\nMay 2, 2013\n\n\nEn sko til alle?\n\n\nEivind Eliasson\n\n\n6 min\n\n\n \n\n\n\n\nApr 4, 2013\n\n\nBeinhinnebetennelse - er hvile det beste?\n\n\nMartin Hole Hanstvedt\n\n\n20 min\n\n\n \n\n\n\n\nMar 28, 2013\n\n\nGod påske!\n\n\nVegard Lysne\n\n\n3 min\n\n\n \n\n\n\n\nMar 25, 2013\n\n\nBioblikk: Andre bioaktive stoffer i mat - Choline\n\n\nThomas Olsen\n\n\n5 min\n\n\n \n\n\n\n\nMar 14, 2013\n\n\nHvordan kan vi bedre folkehelsen?\n\n\nEivind Eliasson\n\n\n4 min\n\n\n \n\n\n\n\nMar 11, 2013\n\n\nDiabetes type 2 - hvordan skal man spise?\n\n\nVegard Lysne\n\n\n7 min\n\n\n \n\n\n\n\nMar 7, 2013\n\n\nCøliaki\n\n\nIngvild Thun\n\n\n9 min\n\n\n \n\n\n\n\nFeb 28, 2013\n\n\nIrritabel tarm - hvordan behandles det?\n\n\nVegard Lysne\n\n\n8 min\n\n\n \n\n\n\n\nFeb 28, 2013\n\n\nIrritabel tarm og matintoleranse - en pasienthistorie\n\n\nMartin Darre Longva\n\n\n3 min\n\n\n \n\n\n\n\nFeb 25, 2013\n\n\nHjernens Evolusjon\n\n\nKristian Fagerland\n\n\n4 min\n\n\n \n\n\n\n\nFeb 14, 2013\n\n\nDiaré, forstoppelse og gass – hva kan du gjøre?\n\n\nVegard Lysne\n\n\n7 min\n\n\n \n\n\n\n\nFeb 7, 2013\n\n\nHelse, et individuelt eller sosialt ansvar?\n\n\nOle Anders Brøndbo\n\n\n6 min\n\n\n \n\n\n\n\nJan 17, 2013\n\n\nFargestoffer\n\n\nMonica Linnea Ones\n\n\n8 min\n\n\n \n\n\n\n\nJan 14, 2013\n\n\nHva er et fornuftig kosthold?\n\n\nStine Malvik\n\n\n10 min\n\n\n \n\n\n\n\nJan 10, 2013\n\n\nAtferdsproblematikk og behandling\n\n\nKristian Fagerland\n\n\n4 min\n\n\n \n\n\n\n\nJan 4, 2013\n\n\nMøt 2013 med forbedret helse - Trening\n\n\nTorbjørn Lysne\n\n\n6 min\n\n\n \n\n\n\n\nJan 2, 2013\n\n\nMøt 2013 med forbedret helse – kosthold\n\n\nVegard Lysne\n\n\n6 min\n\n\n \n\n\n\n\nDec 14, 2012\n\n\nJuleferie og juleflesk\n\n\nVegard Lysne\n\n\n5 min\n\n\n \n\n\n\n\nNov 29, 2012\n\n\nKetose uten ketogen diett?\n\n\nVegard Lysne\n\n\n4 min\n\n\n \n\n\n\n\nNov 28, 2012\n\n\nIntervju i VOF\n\n\nVegard Lysne\n\n\n6 min\n\n\n \n\n\n\n\nOct 18, 2012\n\n\nKonsistenstilpasset kost\n\n\nIngvild Thun\n\n\n5 min\n\n\n \n\n\n\n\nOct 14, 2012\n\n\nEnergi- og næringstett kost\n\n\nVegard Lysne\n\n\n3 min\n\n\n \n\n\n\n\nOct 13, 2012\n\n\nNøkkelrådskost\n\n\nVegard Lysne\n\n\n2 min\n\n\n \n\n\n\n\nSep 19, 2012\n\n\nEnkle prinsipper for kosthold og styrkeøkning\n\n\nThomas Olsen\n\n\n7 min\n\n\n \n\n\n\n\nSep 10, 2012\n\n\nBasistrening - bli trent for å trene\n\n\nTorbjørn Lysne\n\n\n3 min\n\n\n \n\n\n\n\nSep 4, 2012\n\n\nDe offentlige anbefalingene for fett, godt begrunnet?\n\n\nHanne Storhaug\n\n\n12 min\n\n\n \n\n\n\n\nSep 1, 2012\n\n\nEnergibalansen - historien om et badekar\n\n\nVegard Lysne\n\n\n6 min\n\n\n \n\n\n\n\nAug 27, 2012\n\n\nKetogen turning\n\n\nThomas Olsen\n\n\n6 min\n\n\n \n\n\n\n\nAug 7, 2012\n\n\nInsulinindeks - hva og hvorfor?\n\n\nVegard Lysne\n\n\n7 min\n\n\n \n\n\n\n\nJul 21, 2012\n\n\nEgenbehandling ved belastningsskader - del 2\n\n\nEivind Eliasson\n\n\n2 min\n\n\n \n\n\n\n\nJul 18, 2012\n\n\nBeta-alanin - et nyttig kosttilskudd?\n\n\nVegard Lysne\n\n\n4 min\n\n\n \n\n\n\n\nJul 14, 2012\n\n\nHvordan bli raskere\n\n\nTorbjørn Lysne\n\n\n6 min\n\n\n \n\n\n\n\nJul 2, 2012\n\n\nHeldigvis bestemmer vi selv hva vi skal spise\n\n\nHanne Storhaug\n\n\n3 min\n\n\n \n\n\n\n\nJun 28, 2012\n\n\nHvilken diett skal jeg velge?\n\n\nVegard Lysne\n\n\n6 min\n\n\n \n\n\n\n\nJun 21, 2012\n\n\nInsulin og glukagon\n\n\nVegard Lysne\n\n\n4 min\n\n\n \n\n\n\n\nJun 12, 2012\n\n\nFinn formen i sommer\n\n\nVegard Lysne\n\n\n3 min\n\n\n \n\n\n\n\nMay 4, 2012\n\n\nEgenbehandling ved belastningsskader - del 1\n\n\nEivind Eliasson\n\n\n2 min\n\n\n \n\n\n\n\nApr 26, 2012\n\n\nFunksjonsfremmende trening - del 1\n\n\nKristian Fagerland\n\n\n10 min\n\n\n \n\n\n\n\nApr 18, 2012\n\n\nEnergibalansen - hva sier den egentlig?\n\n\nVegard Lysne\n\n\n12 min\n\n\n \n\n\n\n\nApr 10, 2012\n\n\nEnkle tiltak som kan forbedre kostholdet ditt - del 3\n\n\nVegard Lysne\n\n\n5 min\n\n\n \n\n\n\n\nMar 17, 2012\n\n\nEnkle tiltak som kan forbedre kostholdet ditt - del 2\n\n\nVegard Lysne\n\n\n6 min\n\n\n \n\n\n\n\nMar 2, 2012\n\n\nEnkle tiltak som kan forbedre kostholdet ditt - del 1\n\n\nVegard Lysne\n\n\n6 min\n\n\n \n\n\n\n\nFeb 25, 2012\n\n\nFedmeoperasjon av unge, en akseptabel løsning?\n\n\nVegard Lysne\n\n\n11 min\n\n\n \n\n\n\n\nFeb 10, 2012\n\n\nOppskriften på en god kostdebatt?\n\n\nVegard Lysne\n\n\n6 min\n\n\n \n\n\n\n\nJan 27, 2012\n\n\nHar du god mobilitet i hoften?\n\n\nVegard Lysne\n\n\n4 min\n\n\n \n\n\n\n\nJan 12, 2012\n\n\nHjerteinfarkt, hva er det egentlig\n\n\nThomas Geisner\n\n\n3 min\n\n\nFysiologi, Hjertet\n\n\n\n\nJan 7, 2012\n\n\nKan barn spise lavkarbo?\n\n\nVegard Lysne\n\n\n9 min\n\n\n \n\n\n\n\nJan 5, 2012\n\n\nHypofysehormonene\n\n\nVegard Lysne\n\n\n4 min\n\n\n \n\n\n\n\nJan 3, 2012\n\n\nKetose eller ketoacidose?\n\n\nVegard Lysne\n\n\n6 min\n\n\nketose, lavkarbo\n\n\n\n\nJan 2, 2012\n\n\nOvariene, Testiklene og Morkaken\n\n\nVegard Lysne\n\n\n3 min\n\n\n \n\n\n\n\nDec 19, 2011\n\n\nDiett eller livsstilsendring?\n\n\nVegard Lysne\n\n\n5 min\n\n\nhelse\n\n\n\n\nDec 16, 2011\n\n\nSkjoldbruskkjertelen, bukspyttkjertelen og fettvevet\n\n\nVegard Lysne\n\n\n4 min\n\n\n \n\n\n\n\nDec 14, 2011\n\n\nHypotalamus, hypofysen og binyrene\n\n\nVegard Lysne\n\n\n4 min\n\n\n \n\n\n\n\nDec 12, 2011\n\n\nFordøyelsessystemet\n\n\nVegard Lysne\n\n\n5 min\n\n\nFysiologi\n\n\n\n\nDec 8, 2011\n\n\nHvordan bør en diabetiker spise?\n\n\nVegard Lysne\n\n\n6 min\n\n\nkosthold, diabetes\n\n\n\n\nDec 4, 2011\n\n\nBMI og verdien av dette\n\n\nVegard Lysne\n\n\n4 min\n\n\nhelse\n\n\n\n\nDec 1, 2011\n\n\nBør du begrense inntaket av flytende karbohydrater?\n\n\nVegard Lysne\n\n\n7 min\n\n\nkosthold, helse\n\n\n\n\nNov 25, 2011\n\n\nCellen\n\n\nVegard Lysne\n\n\n5 min\n\n\nFysiologi\n\n\n\n\nNov 18, 2011\n\n\nAktivitetsnivå og helse\n\n\nVegard Lysne\n\n\n5 min\n\n\ntrening, aktivitet\n\n\n\n\nNov 6, 2011\n\n\nVåre råd for bedre helse\n\n\nVegard Lysne, Torbjørn Lysne\n\n\n10 min\n\n\nhelse\n\n\n\n\nInvalid Date\n\n\nIrritabel tarm og hva du kan gjøre med det!\n\n\nVegard Lysne\n\n\n11 min\n\n\n \n\n\n\n\nInvalid Date\n\n\nHelsebevisste individer - en forstyrrende faktor i forskningen?\n\n\nVegard Lysne\n\n\n4 min\n\n\n \n\n\n\n\nMay 20, 2023\n\n\nMorgenfugl eller nattugle - når bør du trene?\n\n\nAsle Bøe\n\n\n6 min\n\n\n \n\n\n\n\nMar 20, 2015\n\n\nEikosanoider\n\n\nAndreas Wahl Blomkvist\n\n\n1 min\n\n\nMetabolismen\n\n\n\n\nJun 11, 2014\n\n\nAminosyre- og proteinmetabolismen\n\n\nVegard Lysne\n\n\n1 min\n\n\nMetabolismen\n\n\n\n\nApr 7, 2014\n\n\nProteinmetabolismen under trening\n\n\nThomas Olsen\n\n\n1 min\n\n\nMetabolismen\n\n\n\n\nFeb 27, 2014\n\n\nEn introduksjon til kreftgåten\n\n\nAndreas Wahl Blomkvist\n\n\n8 min\n\n\n \n\n\n\n\nFeb 24, 2014\n\n\nMedieskapt kroppsideal som årsak til negativt selvbilde og forstyrret spiseatferd\n\n\nAsle Bøe\n\n\n5 min\n\n\n \n\n\n\n\nFeb 20, 2014\n\n\nForebygging av skader\n\n\nTorbjørn Lysne\n\n\n7 min\n\n\n \n\n\n\n\nFeb 6, 2014\n\n\nReernæringssyndrom\n\n\nVegard Lysne\n\n\n6 min\n\n\n \n\n\n\n\nFeb 3, 2014\n\n\nOvervekt og gener\n\n\nThomas Olsen\n\n\n6 min\n\n\n \n\n\n\n\nJan 30, 2014\n\n\nSubjektive helseplager\n\n\nAndrea Rørvik Marti\n\n\n7 min\n\n\n \n\n\n\n\nJan 16, 2014\n\n\nDette påvirker håndtering og opplevelse av stress\n\n\nAndrea Rørvik Marti\n\n\n7 min\n\n\n \n\n\n\n\nJan 13, 2014\n\n\nStressresponsen\n\n\nAndrea Rørvik Marti\n\n\n4 min\n\n\n \n\n\n\n\nJan 2, 2014\n\n\n5 overkommelige nyttårsforsetter\n\n\nVegard Lysne\n\n\n4 min\n\n\n \n\n\n\n\nDec 13, 2013\n\n\nUtviklingen i norsk kosthold 2013\n\n\nVegard Lysne\n\n\n8 min\n\n\n \n\n\n\n\nDec 2, 2013\n\n\nParkinsons\n\n\nAndrea Rørvik Marti\n\n\n7 min\n\n\n \n\n\n\n\nOct 28, 2013\n\n\nKarbohydratforbruk under trening\n\n\nThomas Olsen\n\n\n5 min\n\n\nMetabolismen\n\n\n\n\nOct 17, 2013\n\n\nNei, du er ikke avhengig av sukker\n\n\nAndrea Rørvik Marti\n\n\n11 min\n\n\n \n\n\n\n\nOct 14, 2013\n\n\nKolesterolmetabolismen\n\n\nVegard Lysne\n\n\n6 min\n\n\nMetabolismen\n\n\n\n\nOct 10, 2013\n\n\nUlik Respons på Lik Mat: Makronæringsstoffer\n\n\nThomas Olsen\n\n\n10 min\n\n\n \n\n\n\n\nSep 23, 2013\n\n\n10 nyttige ting du bør vite om smerte\n\n\nMartin Hole Hanstvedt\n\n\n8 min\n\n\n \n\n\n\n\nSep 9, 2013\n\n\nKetonmetabolismen\n\n\nVegard Lysne\n\n\n5 min\n\n\nMetabolismen\n\n\n\n\nAug 29, 2013\n\n\nLangkjedede og umettede fettsyrer\n\n\nVegard Lysne\n\n\n7 min\n\n\nMetabolismen\n\n\n\n\nAug 26, 2013\n\n\nMedfødte sykdommer i karbohydratmetabolismen\n\n\nVegard Lysne\n\n\n6 min\n\n\nMetabolismen\n\n\n\n\nAug 22, 2013\n\n\nFettsyresyntese\n\n\nVegard Lysne\n\n\n6 min\n\n\nMetabolismen\n\n\n\n\nAug 19, 2013\n\n\nGlykogenmetabolismen\n\n\nVegard Lysne\n\n\n7 min\n\n\nMetabolismen\n\n\n\n\nAug 15, 2013\n\n\nFruktose- og galaktosemetabolismen\n\n\nVegard Lysne\n\n\n4 min\n\n\nMetabolismen\n\n\n\n\nAug 12, 2013\n\n\nFiber\n\n\nVegard \n\n\n8 min\n\n\nnæringsstoffene, makronæringsstoffer\n\n\n\n\nJul 25, 2013\n\n\nKobber\n\n\nVegard \n\n\n10 min\n\n\nnæringsstoffene, mineraler\n\n\n\n\nJul 11, 2013\n\n\nTykt og tynt om leptin\n\n\nThomas Olsen\n\n\n7 min\n\n\n \n\n\n\n\nJul 1, 2013\n\n\nSøvn - viktigere enn du tror!\n\n\nThomas Olsen\n\n\n6 min\n\n\n \n\n\n\n\nJun 20, 2013\n\n\nNatrium og Klor\n\n\nVegard \n\n\n10 min\n\n\nnæringsstoffene, mineraler\n\n\n\n\nJun 6, 2013\n\n\nProtein\n\n\nVegard \n\n\n8 min\n\n\nnæringsstoffene, mineraler\n\n\n\n\nMay 30, 2013\n\n\nDårlig livsstil - bare latskap?\n\n\nAndrea Rørvik Marti\n\n\n12 min\n\n\n \n\n\n\n\nMay 13, 2013\n\n\nDette gjør du riktig på gymmet!\n\n\nAsle Bøe\n\n\n4 min\n\n\n \n\n\n\n\nApr 25, 2013\n\n\nBør du spise saktere?\n\n\nVegard Lysne\n\n\n5 min\n\n\n \n\n\n\n\nApr 22, 2013\n\n\nSamme diett for alle? Neppe!\n\n\nVegard Lysne\n\n\n6 min\n\n\n \n\n\n\n\nApr 18, 2013\n\n\nGjør trening deg smartere?\n\n\nAndrea Rørvik Marti\n\n\n9 min\n\n\n \n\n\n\n\nApr 15, 2013\n\n\n10 livsstilstips som virker\n\n\nVegard Lysne\n\n\n6 min\n\n\n \n\n\n\n\nApr 11, 2013\n\n\nLipoproteinmetabolismen\n\n\nVegard Lysne\n\n\n13 min\n\n\nMetabolismen\n\n\n\n\nApr 11, 2013\n\n\nRådgiver - kjenn dine begrensninger!\n\n\nVegard Lysne\n\n\n4 min\n\n\n \n\n\n\n\nApr 8, 2013\n\n\nSkribentpanel: Lavkarbo, gull eller tull?\n\n\nVegard Lysne, Torbjørn Lysne, Thomas Olsen, Ingvild Thun\n\n\n12 min\n\n\nskribentpanel, kosthold\n\n\n\n\nApr 1, 2013\n\n\nMelk og helse del 2 – bearbeiding\n\n\nVegard Lysne\n\n\n8 min\n\n\n \n\n\n\n\nMar 13, 2013\n\n\nPeptider og helseeffekt - er det likegyldig hvilke proteiner vi spiser?\n\n\nVegard Lysne\n\n\n5 min\n\n\n \n\n\n\n\nMar 4, 2013\n\n\nKreatin - noe for deg?\n\n\nAsle Bøe\n\n\n8 min\n\n\n \n\n\n\n\nFeb 21, 2013\n\n\nSkribentpanel - Hvordan komme i gang med trening?\n\n\nVegard Lysne\n\n\n11 min\n\n\n \n\n\n\n\nFeb 18, 2013\n\n\nMelk og helse del 1 - næringsinnhold\n\n\nVegard Lysne\n\n\n10 min\n\n\n \n\n\n\n\nFeb 11, 2013\n\n\nRefluks og funksjonell dyspepsi\n\n\nIngvild Thun\n\n\n8 min\n\n\n \n\n\n\n\nFeb 4, 2013\n\n\nOslostudien og fettanbefalinger - tilstrekkelig dokumentasjon?\n\n\nHanne Storhaug\n\n\n6 min\n\n\n \n\n\n\n\nJan 31, 2013\n\n\nGenetiske og metabolske sykdommer - prinsippene\n\n\nVegard Lysne\n\n\n10 min\n\n\nMetabolismen\n\n\n\n\nJan 28, 2013\n\n\nKosthold og hjertesykdom – hvor står vi i 2013?\n\n\nVegard Lysne\n\n\n22 min\n\n\n \n\n\n\n\nJan 24, 2013\n\n\nSkribentpanel - Hva er dine topp 3 kostholdstips?\n\n\nVegard Lysne, Thomas Olsen, Asle Bøe, Ingvild Thun, Hanne Storhaug\n\n\n9 min\n\n\nskribentpanel, kosthold\n\n\n\n\nJan 21, 2013\n\n\nGenetiske og metabolske sykdommer - genetikk\n\n\nVegard Lysne\n\n\n13 min\n\n\nMetabolismen\n\n\n\n\nJan 7, 2013\n\n\nEn pekefinger i flere retninger\n\n\nThomas Olsen\n\n\n6 min\n\n\n \n\n\n\n\nDec 10, 2012\n\n\nHvorfor bør du spise variert?\n\n\nVegard Lysne\n\n\n6 min\n\n\n \n\n\n\n\nNov 13, 2012\n\n\nUnderholdningsslavens redning\n\n\nAsle Bøe\n\n\n5 min\n\n\n \n\n\n\n\nNov 6, 2012\n\n\nSunt kosthold på studentbudsjett\n\n\nVegard Lysne\n\n\n8 min\n\n\n \n\n\n\n\nOct 28, 2012\n\n\nFår vi nok D-vitamin?\n\n\nEivind Eliasson\n\n\n3 min\n\n\n \n\n\n\n\nOct 24, 2012\n\n\nVitamin C-tilskudd og immunsystemet ditt - Noe å bruke penger på?\n\n\nThomas Olsen\n\n\n6 min\n\n\n \n\n\n\n\nOct 19, 2012\n\n\nEr taco farlig?\n\n\nVegard Lysne\n\n\n9 min\n\n\n \n\n\n\n\nOct 6, 2012\n\n\nEnkle tiltak for å få i seg lite nok mat\n\n\nVegard Lysne\n\n\n4 min\n\n\n \n\n\n\n\nOct 1, 2012\n\n\nSøvn og overvekt - Større sammenheng enn vi tror?\n\n\nThomas Olsen\n\n\n6 min\n\n\n \n\n\n\n\nSep 28, 2012\n\n\nEnkle tiltak for å få i seg nok mat\n\n\nVegard Lysne\n\n\n7 min\n\n\n \n\n\n\n\nSep 21, 2012\n\n\nSøtstoffer\n\n\nVegard Lysne\n\n\n15 min\n\n\n \n\n\n\n\nSep 13, 2012\n\n\nGuide til å mestre pullups\n\n\nMartin Norum\n\n\n6 min\n\n\n \n\n\n\n\nSep 7, 2012\n\n\nEnkelt treningsprogram for deg som vil bli stor og sterk!\n\n\nEivind Eliasson\n\n\n5 min\n\n\n \n\n\n\n\nAug 21, 2012\n\n\nKan søvnmangel bidra til overvekt?\n\n\nVegard Lysne\n\n\n4 min\n\n\n \n\n\n\n\nAug 18, 2012\n\n\nAlt du trenger å vite om proteinkvalitet\n\n\nThomas Olsen\n\n\n7 min\n\n\n \n\n\n\n\nAug 11, 2012\n\n\nHøyere forbrenning med lavkarbo?\n\n\nVegard Lysne\n\n\n9 min\n\n\n \n\n\n\n\nJul 11, 2012\n\n\nMetthetsfølelsen - viktig når du skal velge kosthold\n\n\nVegard Lysne\n\n\n7 min\n\n\n \n\n\n\n\nJul 6, 2012\n\n\nTilsetningsstoffer i mat\n\n\nVegard Lysne\n\n\n8 min\n\n\n \n\n\n\n\nJun 15, 2012\n\n\nSunt eller usunt - betydningen av kontekst\n\n\nVegard Lysne\n\n\n4 min\n\n\n \n\n\n\n\nMay 29, 2012\n\n\nPlanlegg treningen din\n\n\nTorbjørn Lysne\n\n\n2 min\n\n\n \n\n\n\n\nMay 9, 2012\n\n\nTallerkenmodellen som pedagogisk verktøy\n\n\nVegard Lysne\n\n\n2 min\n\n\n \n\n\n\n\nMar 30, 2012\n\n\nMat og blodsukker - GI eller GB?\n\n\nVegard Lysne\n\n\n4 min\n\n\n \n\n\n\n\nMar 23, 2012\n\n\nMidlertidige løsninger - midlertidige resultater\n\n\nVegard Lysne\n\n\n7 min\n\n\n \n\n\n\n\nMar 9, 2012\n\n\nStartposisjon og utførelse av markløft\n\n\nVegard Lysne\n\n\n6 min\n\n\n \n\n\n\n\nFeb 18, 2012\n\n\nStump Røyken\n\n\nVegard Lysne\n\n\n7 min\n\n\n \n\n\n\n\nFeb 3, 2012\n\n\nNorum vs Fedon, er lavkarbo uanstendig?\n\n\nVegard Lysne\n\n\n9 min\n\n\nlavkarbo, kosthold\n\n\n\n\nFeb 2, 2012\n\n\nElektrontransportkjeden\n\n\nVegard Lysne\n\n\n2 min\n\n\nMetabolismen\n\n\n\n\nFeb 1, 2012\n\n\nNybegynnerkurs i utholdenhetstrening\n\n\nVegard Lysne\n\n\n8 min\n\n\ntrening\n\n\n\n\nJan 29, 2012\n\n\nSitronsyresyklusen\n\n\nVegard Lysne\n\n\n4 min\n\n\nMetabolismen\n\n\n\n\nJan 26, 2012\n\n\nFettsyrenedbrytning - β-oksidasjon\n\n\nVegard Lysne\n\n\n5 min\n\n\nMetabolismen\n\n\n\n\nJan 24, 2012\n\n\nProteinmetabolismen\n\n\nVegard Lysne\n\n\n4 min\n\n\nMetabolismen\n\n\n\n\nJan 20, 2012\n\n\nNøkkelhull, bare tull?\n\n\nVegard Lysne\n\n\n6 min\n\n\n \n\n\n\n\nJan 17, 2012\n\n\nGlukosemetabolismen\n\n\nVegard Lysne\n\n\n10 min\n\n\nMetabolismen\n\n\n\n\nJan 9, 2012\n\n\nMinikurs i lipoproteiner\n\n\nEspen Rostrup\n\n\n5 min\n\n\n \n\n\n\n\nDec 11, 2011\n\n\nBli sterkere med mengdetrening del 2\n\n\nEivind Eliasson\n\n\n5 min\n\n\ntrening\n\n\n\n\nDec 9, 2011\n\n\nBli sterkere med mengdetrening (Del 1)\n\n\nEivind Eliasson\n\n\n26 min\n\n\ntrening\n\n\n\n\nDec 3, 2011\n\n\nAlkohol\n\n\nVegard Lysne\n\n\n5 min\n\n\nnæringsstoffene, makronæringsstoffer\n\n\n\n\nNov 28, 2011\n\n\nPeriodisk faste til jul?\n\n\nVegard Lysne\n\n\n7 min\n\n\nkosthold, faste\n\n\n\n\nNov 26, 2011\n\n\nBelastningsskader: Runners knee\n\n\nTorbjørn Lysne\n\n\n6 min\n\n\ntrening, skader\n\n\n\n\nNov 22, 2011\n\n\nEn kort innføring i lavkarbokosthold og tilpasning til din livsstil\n\n\nVegard Lysne\n\n\n11 min\n\n\nkosthold, lavkarbo\n\n\n\n\nNov 12, 2011\n\n\nTren som en idrettsutøver - se ut som en!\n\n\nVegard Lysne, Torbjørn Lysne\n\n\n4 min\n\n\ntrening\n\n\n\n\nNov 10, 2011\n\n\nSelen\n\n\nVegard \n\n\n10 min\n\n\nnæringsstoffene, mineraler\n\n\n\n\nNov 9, 2011\n\n\nJod\n\n\nVegard \n\n\n7 min\n\n\nnæringsstoffene, mineraler\n\n\n\n\nNov 8, 2011\n\n\nJern\n\n\nVegard \n\n\n13 min\n\n\nnæringsstoffene, mineraler\n\n\n\n\nNov 7, 2011\n\n\nRapport fra høstseminar i Oslo: Karbohydrater og helse\n\n\nVegard Lysne\n\n\n13 min\n\n\nkonferanse, kosthold\n\n\n\n\nNov 5, 2011\n\n\nSink\n\n\nVegard \n\n\n10 min\n\n\nnæringsstoffene, mineraler\n\n\n\n\nNov 4, 2011\n\n\nMagnesium\n\n\nVegard \n\n\n8 min\n\n\nnæringsstoffene, mineraler\n\n\n\n\nNov 3, 2011\n\n\nOmega-3 og Omega-6 i kostholdet\n\n\nVegard Lysne\n\n\n11 min\n\n\nkosthold, fettsyrer\n\n\n\n\nNov 2, 2011\n\n\nFosfor\n\n\nVegard \n\n\n9 min\n\n\nnæringsstoffene, mineraler\n\n\n\n\nNov 1, 2011\n\n\nKalsium\n\n\nVegard \n\n\n10 min\n\n\nnæringsstoffene, mineraler\n\n\n\n\nOct 31, 2011\n\n\nLavkarbo eller lavfett, er dette riktig fokus?\n\n\nVegard Lysne\n\n\n6 min\n\n\nkosthold\n\n\n\n\nOct 30, 2011\n\n\nKobalamin, vitamin B12\n\n\nVegard \n\n\n7 min\n\n\nnæringsstoffene, vannløselige vitaminer\n\n\n\n\nOct 29, 2011\n\n\nFolat, vitamin B9\n\n\nVegard \n\n\n7 min\n\n\nnæringsstoffene, vannløselige vitaminer\n\n\n\n\nOct 29, 2011\n\n\nThiamin, Vitamin B1\n\n\nVegard \n\n\n4 min\n\n\nnæringsstoffene, vannløselige vitaminer\n\n\n\n\nOct 28, 2011\n\n\nBiotin, vitamin B7\n\n\nVegard \n\n\n3 min\n\n\nnæringsstoffene, vannløselige vitaminer\n\n\n\n\nOct 27, 2011\n\n\nPyridoksin, vitamin B6\n\n\nVegard \n\n\n5 min\n\n\nnæringsstoffene, vannløselige vitaminer\n\n\n\n\nOct 26, 2011\n\n\nPantotensyre, vitamin B5\n\n\nVegard \n\n\n5 min\n\n\nnæringsstoffene, vannløselige vitaminer\n\n\n\n\nOct 25, 2011\n\n\nNiacin, vitamin B3\n\n\nVegard \n\n\n7 min\n\n\nnæringsstoffene, vannløselige vitaminer\n\n\n\n\nOct 24, 2011\n\n\nRiboflavin, vitamin B2\n\n\nVegard \n\n\n3 min\n\n\nnæringsstoffene, vannløselige vitaminer\n\n\n\n\nOct 24, 2011\n\n\nSteinaldermenneskets lave levealder, et argument i kostdebatten?\n\n\nVegard Lysne\n\n\n5 min\n\n\n \n\n\n\n\nOct 22, 2011\n\n\nC-vitamin\n\n\nVegard \n\n\n8 min\n\n\nnæringsstoffene, vannløselige vitaminer\n\n\n\n\nOct 20, 2011\n\n\nE-vitamin\n\n\nVegard \n\n\n3 min\n\n\nnæringsstoffene, fettløselige vitaminer\n\n\n\n\nOct 20, 2011\n\n\nK-vitamin\n\n\nVegard \n\n\n5 min\n\n\nnæringsstoffene, fettløselige vitaminer\n\n\n\n\nOct 19, 2011\n\n\nD-vitamin\n\n\nVegard \n\n\n9 min\n\n\nnæringsstoffene, fettløselige vitaminer\n\n\n\n\nOct 18, 2011\n\n\nA-vitamin\n\n\nVegard \n\n\n9 min\n\n\nnæringsstoffene, fettløselige vitaminer\n\n\n\n\nOct 17, 2011\n\n\nFett\n\n\nVegard \n\n\n13 min\n\n\nnæringsstoffene, makronæringsstoffer\n\n\n\n\nOct 16, 2011\n\n\nProtein\n\n\nVegard \n\n\n10 min\n\n\nnæringsstoffene, makronæringsstoffer\n\n\n\n\nOct 15, 2011\n\n\nKarbohydrater\n\n\nVegard \n\n\n11 min\n\n\nnæringsstoffene, makronæringsstoffer\n\n\n\n\n\nNo matching items"
  },
  {
    "objectID": "naeringsstoffer.html",
    "href": "naeringsstoffer.html",
    "title": "Artikkelserie om næringsstoffene",
    "section": "",
    "text": "I denne artikkelserien vil jeg ta for meg de ulike næringsstoffene vi får i oss gjennom kostholdet. Jeg vil komme inn på en del sider ved hvert næringsstoff:\n\nHvordan de tas opp i kroppen\nHvilke funksjoner de har\nBehov og anbefalinger\nKonsekvenser av mangel/utilstrekkelig inntak\nKonsekvenser av for høyt inntak\nKilder\nAktuelt, ny forskning og liknende\n\nJeg vil prøve å formulere meg på en måte som alle kan forstå, uavhengig av bakgrunnskunnskaper. Likevel vil det dukke opp litt biokjemi i forklaring av enkelte prosesser, men dette er mest for de spesielt interesserte.\nUnder behov og anbefalinger vil jeg ta utgangspunkt i de norske anbefalingene, og gi noen eksempler på hvor mye man må innta av vanlige matvarer for å tilfredsstille de anbefalte mengdene. De nøyaktige anbefalingene fokuserer jeg ikke på, da dette ikke har noen verdi for enkeltindividet, siden behovene varierer utifra faktorer som vekt, aktivitetsnivå og status på de andre næringsstoffene. Anbefalingene er i de fleste tilfeller bestemt til en mengde som er tilstrekkelig for at 97,5% av befolkningen skal unngå mangeltilstander, noe som ikke nødvendigvis sier noe om optimalt nivå for enkeltindividet.\nHvert enkelt næringsstoff presenteres i et eget innlegg, og alle innleggene vil være levende dokumenter, dvs at de vil oppdateres fortløpende om ny informasjon skulle dukke opp. Jeg oppfordrer også alle til å komme med innspill i kommentarfeltet dersom man skulle oppdage noe som ikke stemmer, eller noe som burde vært tatt med.\nUnder finner du en liste over de næringsstoffene som inngår.\nInformasjon er hentet fra bøkene Modern Nutrition (1), Present Knowledge in Nutrition (2),Textbook of Medical Physiology (3),Nutritional Neuroscience (4) og Food – the chemistry of its components (5). Noe er hentet fra forelesninger jeg har hatt på ernæringsstudiet. Innhold i ulike matvarer er hentet fra matvaretabellen (6).\nReferanser:\n\nShils M, Shike M, Ross A, Caballero B, Cousins R (eds.): Modern Nutrition, In Health And Disease, 10 edn: Lippincott Williams&Wilkins; 2005.\nErdman Jr, Macdonald, Zeisel: Present Knowledge in Nutrition, 10 edn: Wiley-Blackwell; 2012.\nGuyton and Hall: Textbook of Medical Physiology, 12.edn: Saunders Elsevier; 2011\nLieberman HR, Kanarek RB, Prasad C: Nutritional Neuroscience: CRC Press; 2005.\nCoultate T: FOOD: The Chemistry of its Components, 5 edn: RSC Publishing; 2009.\nwww.matportalen.no/matvaretabellen\n\n\n\n\n\n\n\n    \n      \n      \n    \n\n\n\n\n\nPubliseringsdato\n\n\nTittel\n\n\nForfatter\n\n\nLesetid\n\n\n\n\n\n\nOct 15, 2011\n\n\nKarbohydrater\n\n\nVegard \n\n\n11 min\n\n\n\n\nOct 16, 2011\n\n\nProtein\n\n\nVegard \n\n\n10 min\n\n\n\n\nOct 17, 2011\n\n\nFett\n\n\nVegard \n\n\n13 min\n\n\n\n\nOct 18, 2011\n\n\nA-vitamin\n\n\nVegard \n\n\n9 min\n\n\n\n\nOct 19, 2011\n\n\nD-vitamin\n\n\nVegard \n\n\n9 min\n\n\n\n\nOct 20, 2011\n\n\nE-vitamin\n\n\nVegard \n\n\n3 min\n\n\n\n\nOct 20, 2011\n\n\nK-vitamin\n\n\nVegard \n\n\n5 min\n\n\n\n\nOct 22, 2011\n\n\nC-vitamin\n\n\nVegard \n\n\n8 min\n\n\n\n\nOct 24, 2011\n\n\nRiboflavin, vitamin B2\n\n\nVegard \n\n\n3 min\n\n\n\n\nOct 25, 2011\n\n\nNiacin, vitamin B3\n\n\nVegard \n\n\n7 min\n\n\n\n\nOct 26, 2011\n\n\nPantotensyre, vitamin B5\n\n\nVegard \n\n\n5 min\n\n\n\n\nOct 27, 2011\n\n\nPyridoksin, vitamin B6\n\n\nVegard \n\n\n5 min\n\n\n\n\nOct 28, 2011\n\n\nBiotin, vitamin B7\n\n\nVegard \n\n\n3 min\n\n\n\n\nOct 29, 2011\n\n\nFolat, vitamin B9\n\n\nVegard \n\n\n7 min\n\n\n\n\nOct 29, 2011\n\n\nThiamin, Vitamin B1\n\n\nVegard \n\n\n4 min\n\n\n\n\nOct 30, 2011\n\n\nKobalamin, vitamin B12\n\n\nVegard \n\n\n7 min\n\n\n\n\nNov 1, 2011\n\n\nKalsium\n\n\nVegard \n\n\n10 min\n\n\n\n\nNov 2, 2011\n\n\nFosfor\n\n\nVegard \n\n\n9 min\n\n\n\n\nNov 4, 2011\n\n\nMagnesium\n\n\nVegard \n\n\n8 min\n\n\n\n\nNov 5, 2011\n\n\nSink\n\n\nVegard \n\n\n10 min\n\n\n\n\nNov 8, 2011\n\n\nJern\n\n\nVegard \n\n\n13 min\n\n\n\n\nNov 9, 2011\n\n\nJod\n\n\nVegard \n\n\n7 min\n\n\n\n\nNov 10, 2011\n\n\nSelen\n\n\nVegard \n\n\n10 min\n\n\n\n\nDec 3, 2011\n\n\nAlkohol\n\n\nVegard Lysne\n\n\n5 min\n\n\n\n\nJun 6, 2013\n\n\nProtein\n\n\nVegard \n\n\n8 min\n\n\n\n\nJun 20, 2013\n\n\nNatrium og Klor\n\n\nVegard \n\n\n10 min\n\n\n\n\nJul 25, 2013\n\n\nKobber\n\n\nVegard \n\n\n10 min\n\n\n\n\nAug 12, 2013\n\n\nFiber\n\n\nVegard \n\n\n8 min\n\n\n\n\n\nNo matching items"
  },
  {
    "objectID": "kosthold-institusjoner.html",
    "href": "kosthold-institusjoner.html",
    "title": "Kosthold i helseinstitusjoner",
    "section": "",
    "text": "Innen ernæringsbehandling i helsevesenet brukes det mange ulike former for kosthold. De aller fleste blir tilbudt det som kalles standardkost, som er bygget på de offentlige anbefalingene. De med spesielle behov bør legge opp kostholdet sitt etter andre retningslinjer, og tilbys derfor ulike varianter av det som kalles spesialkost.\nI denne serien vil vi ta for oss sentrale aspekter ved ulike kosthold som brukes i helseinstitusjoner. Du vil finne informasjon om hvordan kostholdet er lagt opp, hvem kostholdet er tiltenkt, eventuelle problemer som kan oppstå og eksempler på måltider.\nMålet med disse kostholdene er at de skal være tilpasset den enkelte persons behov, samtidig som de skal være ernæringsmessig tilstrekkelige. På denne måten kan de inngå i behandlingen av ulike sykdommer og tilstander uten at det er forbundet med risiko for feilernæring. Denne artikkelserien er ikke ment som en fasit, bare ren informasjon."
  },
  {
    "objectID": "kosthold-institusjoner.html#standard--og-spesialkost",
    "href": "kosthold-institusjoner.html#standard--og-spesialkost",
    "title": "Kosthold i helseinstitusjoner",
    "section": "Standard- og spesialkost",
    "text": "Standard- og spesialkost\nStandardkost:\n\nNøkkelrådskost\nEnergi- og næringstett kost\n\nSpesialkost:\n\nKonsistenstilpasset kost\nEkstra energi- og næringstett kost\nLettfordøyelig kost\nFettredusert kost\nGlutenfri kost\nLaktosefri kost\nMelkeproteinfri kost\nNatriumredusert kost\nFosfatredusert kost\nKaliumredusert kost\nVæskekontrollert kost\nProteinkontrollert kost\nProteinrik kost\nVegetarkost\n\nSpørsmål og diskusjon om de ulike kostholdene tas i kommentarfeltet under hvert enkelt punkt!"
  },
  {
    "objectID": "kosthold-institusjoner.html#kosthåndboken",
    "href": "kosthold-institusjoner.html#kosthåndboken",
    "title": "Kosthold i helseinstitusjoner",
    "section": "Kosthåndboken",
    "text": "Kosthåndboken\nKosthåndboken er utgitt av helsedirektoratet og ment som en innføring i ernæringsarbeidet i helseinstitusjoner, og er tiltenkt ulike helsepersonell og andre som er involvert i behandling av pasienter.\nInformasjonen om de ulike kostholdene er hovedsakelig hentet fra kosthåndboken, og ønsker du en bedre forståelse for bakgrunnen for rådene som gis, kan det anbefales å bruke boken som oppslagsverk. Ved å følge linken kan du laste boken ned i PDF-format."
  },
  {
    "objectID": "index.html",
    "href": "index.html",
    "title": "Frisk og Funksjonell",
    "section": "",
    "text": "Dette er en arkivert versjon av bloggen Frisk og Funksjonell, tidligere www.friskogfunksjonell.no.\nArtiklene er ikke redigert siden de ble publisert opprinnelig, og informasjonen kan derfor være utdatert.\nFlere ulike artikkelforfattere har skrevet innlegg, og hver forfatter har opphavsrett på teksten de har skrevet.\nFlytting pågår, og mer og mer innhold vil dukke opp her den neste tiden. Den originale siden vil etterhvert bli borte. Noen linker vil dermed også slutte å fungere om de ikke har blitt oppdatert.\nHer finner du alle innlegg publisert på bloggen."
  },
  {
    "objectID": "fysiologi.html",
    "href": "fysiologi.html",
    "title": "Artikkelserie om menneskets fysiologi",
    "section": "",
    "text": "Fysiologi er læren om hvordan kroppen fungerer, og i denne artikkelserien vil du finne artikler som tar for seg ulike deler av menneskets fysiologi. Disse kunnskapene kan være veldig sentrale for å forstå hvordan alt henger sammen. I denne artikkelserien tar vi for oss ulike aspekter ved menneskets fysiologi som er knyttet opp mot kosthold og helse."
  },
  {
    "objectID": "fysiologi.html#cellen-og-det-indre-miljøet",
    "href": "fysiologi.html#cellen-og-det-indre-miljøet",
    "title": "Artikkelserie om menneskets fysiologi",
    "section": "Cellen og det indre miljøet",
    "text": "Cellen og det indre miljøet\nMenneskekroppen består av celler. Selv om de ulike cellene har forskjellige funksjoner er de i stor grad bygget opp av de samme elementene, og det å vite litt om hva som befinner seg inne i cellen er sentralt for forståelsen av hvordan kroppen fungerer. At cellene i stor grad er like betyr også at de er avhengig av de samme faktorene for å kunne fungere og overleve, og derfor er det også viktig at det indre miljøet holdes konstant, noe som omtales som homeostase. Les mer om disse tingene i følgende artikler:\n\nCellen (November 2013)\nHomeostase (November 2013)"
  },
  {
    "objectID": "fysiologi.html#lungene",
    "href": "fysiologi.html#lungene",
    "title": "Artikkelserie om menneskets fysiologi",
    "section": "Lungene",
    "text": "Lungene\nLungene er pusteorganet vårt som sørger for at vi kan tilføre kroppens celler sårt tiltrengt oksygen. I tillegg gjør lungene at vi også kan kvitte oss med gasser, noe som er svært viktig for funksjonen til alle kroppens celler.\n\nLungene del 1 – ventilasjon og gassutveksling (Januar 2015)\nLungene del 2 – transport av gasser og regulering av ventilasjon"
  },
  {
    "objectID": "fysiologi.html#hjertet",
    "href": "fysiologi.html#hjertet",
    "title": "Artikkelserie om menneskets fysiologi",
    "section": "Hjertet",
    "text": "Hjertet\nHjertet er muskelen som sørger for å pumpe blodet rundt i kroppen vår. Dette er viktig for at cellene skal få tilført nødvendige ting som oksygen og næringsstoffer, og for å bli kvitt metabolitter som skal skilles ut. I følgende artikler vil du finne informasjon om hjertet.\n\nHjertet del 1 – Anatomi og fysiologi (November 2013)\nHjertet del 2 – Energisubstrat, oksygenforbruk, ytelse og aktivitetsnivå (Desember 2013)\nHjertet del 3 – Hjertets ledningssystem (mars 2014)\nDen aterosklerotiske prosessen (mars 2014)"
  },
  {
    "objectID": "fysiologi.html#fordøyelsessystemet",
    "href": "fysiologi.html#fordøyelsessystemet",
    "title": "Artikkelserie om menneskets fysiologi",
    "section": "Fordøyelsessystemet",
    "text": "Fordøyelsessystemet\nFordøyelsesprosessen starter i det vi putter maten i munnen og avsluttes nede i tarmene der vi absorberer de ulike næringsstoffene. På veien passerer maten gjennom spiserøret, magesekken, de ulike delene av tynntarmen og til slutt tykktarmen. Alle disse har viktige funksjoner som til sammen gjør at vi kan gjøre nytte av energien i maten vi spiser.\n\nFordøyelsessystemet (Desember 2011)"
  },
  {
    "objectID": "fysiologi.html#bukspyttkjertelen",
    "href": "fysiologi.html#bukspyttkjertelen",
    "title": "Artikkelserie om menneskets fysiologi",
    "section": "Bukspyttkjertelen",
    "text": "Bukspyttkjertelen\nBukspyttkjertelen er en kjertel som kan deles inn i to deler. Den endokrine delen produserer hormoner som insulin og glukagon, mens den eksokrine delen produserer fordøyelsesenzymer som hjelper oss å fordøye og absorbere maten vi spiser. Sykdom eller skade på bukspyttkjertelen har et bredt spekter av konsekvenser, som i stor grad handler om fordøyelsen.\n\nBukspyttkjertelen (Oktober 2013)"
  },
  {
    "objectID": "fysiologi.html#leveren",
    "href": "fysiologi.html#leveren",
    "title": "Artikkelserie om menneskets fysiologi",
    "section": "Leveren",
    "text": "Leveren\nLeveren er den store dirigenten i metabolismen vår. Nesten alt som absorberes i tarmen vil fraktes til leveren, og hva som sendes ut i blodet herfra er avgjørende både for hva som befinner seg i blodet og ikke minst hva som kommer frem til cellene. Sykdom eller skade på leveren kan ha mange konsekvenser.\n\nLeveren – metabolismens dirigent (Juli 2013)"
  },
  {
    "objectID": "fysiologi.html#nyrene",
    "href": "fysiologi.html#nyrene",
    "title": "Artikkelserie om menneskets fysiologi",
    "section": "Nyrene",
    "text": "Nyrene\nNyrene er et svært nyttig organ som har som hovedoppgave å filtrere blodet vårt og produsere urin. På denne måten regulerer nyrene væskebalansen i kroppen og blodkonsentrasjonen av de ulike stoffene.  I tillegg har de også en rekke andre oppgaver. Alle de viktige funksjonene gjør at skade eller sykdom kan være svært skummelt. Informasjon om nyrene finner du i følgende artikler:\n\nNyrene del 1 – Oppbygging og glomerulær filtrasjonsrate (Juli 2013)\nNyrene del 2 – Væskebalanse og urinproduksjon (Juli 2013)\nNyrene del 3 – Elektrolyttstatus og andre funksjoner (August 2013)\nNyrene del 4 – Nyresykdom (September 2013)\n\nSammen med lungene er nyrene helt sentrale for å regulere syre/base-status i kroppen, noe du kan lese mer om i følgende artikkel:\n\nRegulering av syre/base-balansen (kommer)\n\nI arbeidet med denne artikkelserien har vi først og fremst tatt utgangspunkt i lærebøker i både fysiologi (1), biokjemi (2) og ernæring (3).\nReferanser\n\nGuyton A, Hall J: Textbook of Medical Physiology, 12 edn: Saunders/Elsevier; 2011.\nBerg JM, Tymoczko JL, Stryer L (eds.): Biochemistry, 6 edn: Freeman; 2007.\nErdman JW, Macdonald IA, Zeisel SH (eds.): Present Knowledge in Nutrition, 10 edn: Wiley-Blackwell; 2012."
  },
  {
    "objectID": "artikler/utviklingen-norsk-kosthold-2013.html",
    "href": "artikler/utviklingen-norsk-kosthold-2013.html",
    "title": "Utviklingen i norsk kosthold 2013",
    "section": "",
    "text": "For et par dager siden publiserte Helsedirektoratet den årlige rapporten “Utviklingen i norsk kosthold”, som kartlegger ulike aspekter av det norske kostholdet. Denne rapporten gir et godt bilde av hvordan den gjennomsnittlige nordmannen spiser, og kan være interessant å ta en titt på for å se hvordan  dette utvikler seg over tid.\nRapporten er publisert i både lang og kort versjon, og PDF finner du ved å trykke på linkene under."
  },
  {
    "objectID": "artikler/utviklingen-norsk-kosthold-2013.html#datagrunnlag",
    "href": "artikler/utviklingen-norsk-kosthold-2013.html#datagrunnlag",
    "title": "Utviklingen i norsk kosthold 2013",
    "section": "Datagrunnlag",
    "text": "Datagrunnlag\nUtviklingen i norsk kosthold er en rapport som er bygget på undersøkelser på flere nivå. På det mest overordnede nivået finner vi matforsyningsstatistikkene, som forteller oss hvor mye mat vi har hatt tilgjengelig totalt sett, også kalt engrosnivå. Dette inkluderer produksjon, import, eksport og omsetning av matvarer. Disse tallene har ulik grad av nøyaktighet for ulike matvaregrupper, og jevnt over er tallene solide for kjøtt, korn og meieriprodukter, mens tallene for fisk, poteter, grønnsaker, og frukt er mindre gode. De viktigste kildene bak disse tallene er de ulike markedsaktørene.\nEngrostall sier lite om hva vi faktisk har spist, og derfor samles det også inn data som sier noe om forbruket. Forbruksundersøkelsene gjennomføres av statistisk sentralbyrå, og registrerer hvor mye mat som anskaffes av et representativt utvalg av norske husholdninger. Disse tallene sier noe om hva vi kjøper inn av mat, men plukker ikke opp den maten vi spiser utenfor hjemmet som eksempelvis i kantinen på jobb eller på restaurant. Det mest detaljerte nivået det er samlet inn data på er kostholdsundersøkelser i ulike aldersgrupper. Disse tallene gir et estimat på hva som faktisk blir spist.\nHelsedirektoratet skriver selv:\n\nBeskrivelsen av utviklingen i norsk kosthold bygger i hovedsak på tallmaterialet fra matforsyningsstatistikk for hele landet i perioden 1953–2012, samt undersøkelser angående anskaffelse av fisk i privathusholdninger 1995–2012. Statistisk sentralbyrås forbruksundersøkelser over anskaffelse av matvarer i privathusholdninger er også en viktig del av datagrunnlaget for å beskrive trender i matvareforbruket."
  },
  {
    "objectID": "artikler/utviklingen-norsk-kosthold-2013.html#selvforsyningsgrad-og-matpriser",
    "href": "artikler/utviklingen-norsk-kosthold-2013.html#selvforsyningsgrad-og-matpriser",
    "title": "Utviklingen i norsk kosthold 2013",
    "section": "Selvforsyningsgrad og matpriser",
    "text": "Selvforsyningsgrad og matpriser\nSelvforsyningsgrad er et mål på hvor mye av maten vi produserer selv. I 2012 var denne på 43%, men det nevnes at denne kan økes betraktelig om det skulle bli behov for det.\nMatvareprisene bestemmes av mange faktorer, som jordbruksavtaler, import/eksport, tilbud/etterspørsel, subsidier og momsregler. Justert for stigningen i konsumprisindeksen har maten jevnt over blitt billigere. Her kan vi forøvrig se at prisendringen i ulike matvaregrupper skiller seg mye fra hverandre. Fra 1998 til mai 2013 har konsumprisindeksen steget fra 100 til 134. I samme periode kan vi se at kjøtt plasserer seg på 103, som betyr at kjøtt i praksis har blitt mye billigere. Det samme gjelder kaffe, te og kakao (104), frukt (117) og sjokolade, syltetøy og sukkervarer (113). I motsatt ende finner vi fisk (137), melk, ost og egg (138), matfett (166) og brus, leskedrikker og jus (166), som altså har blitt dyrere. Dette er oppsummert i tabellen under.\n\nTotalt sett ender matvareprisindeksen på 125, altså mindre enn den totale konsumprisindeksen. Dette ser vi igjen i andelen av vår inntekt som brukes på mat. I perioden 1977-79 brukte vi 18%, noe som sank til 10% i 2007-09. Av matvaregruppene er det kjøtt som stjeler den største andelen av matutgiftene våre, og her bruker vi hele tre ganger så mye som vi bruker på fisk. Vi bruker også en betydelig andel penger på sukkervarer og leskedrikker."
  },
  {
    "objectID": "artikler/utviklingen-norsk-kosthold-2013.html#engrosforbruket",
    "href": "artikler/utviklingen-norsk-kosthold-2013.html#engrosforbruket",
    "title": "Utviklingen i norsk kosthold 2013",
    "section": "Engrosforbruket",
    "text": "Engrosforbruket\nEngrosforbruket sier noe om det årlige forbruket av ulike matvarer målt i kg per innbygger. Her tas det ikke hensyn til svinn, slik at det reelle forbruket vil være noe lavere. For å oppsummere trenden de siste årene har jeg laget en punktvis liste som tar utgangspunkt i tallene fra 2011, foreløpige tall fra 2012 og til slutt prognoser for 2013. Alle tallene er per innbygger per år. Listen er oppsummert i en tabell lenger nede.\n\nKornforbruket (inkludert ris) har de siste årene vært synkende. I 2011 var tallet 83,5 kg. I 2012 sank dette til 82 kg, og prognosene for 2013 ligger på 81,6 kg.\nDet totale forbruket av poteter er kraftig redusert fra tidligere, men utviklingen ser ut til å ha bremset opp. I 2011 spiste vi 59,8 kg hver, mens tallet i 2012 var 63,7 kg. Prognosen for 2013 viser en reduksjon til 60 kg. En stadig større del av totalforbruket er i form av potetprodukter som potetchips og pommes frites, og av de totale 60 kg er det beregnet at matpoteten bare utgjør 24,4 kg.\nGrønnsaksforbruket økte fra 71,7 kg i 2011 til 74,2 kg i 2012. Prognosen for 2013 indikerer at forbruket synker noe, ned til 72,1 kg.Inntaket av frukt og bær stiger jevnt, fra 86,7 kg i 2011 til 87,9 kg i 2012. 88,2 kg er prognosen for 2013. Totalt kan vi se at inntaket av disse to øker.\nInntaket av sukker og sukkervarer nådde sin topp rundt år 2000 (44kg), og har deretter sunket. I 2011 var inntaket på 30,2 kg, for så å synke til 29,1 kg i 2012. Prognosen for 2013 sier at forbruket er stabilt på 29,2 kg.\nTotalforbruket av melk er redusert fra 96,7 kg i 2011 til 94,8 kg i 2012 og 92,3 kg i 2013. Tallene for 2013 fordeles på 17,9 kg helmelk, 47,7 kg lettmelk og 26,6 kg ekstra lett eller skummet. Forbruket av fløte og rømme har vært stigende, men har nå stabilisert seg. Både 2011 og 2012 viser 7,8 kg, mens 2013 viser 7,7 kg. Inntaket av melk som ingrediens i ulike ferdigprodukter var i 2011 på 31 kg. Dette økte til 34,3 kg i 2012, men har sunket til 29,7 kg i 2013.\nSmørforbruket har fått en del oppmerksomhet i media, og steg en del for et par år siden. Nå har det imidlertid stabilisert seg, og utviklingen har gått fra 3,3 kg i 2011 til 3,6 kg i 2012 og 2,4 kg i 2013. Vi ligger fremdeles godt under rekordforbruket på 70-tallet da vi lå oppunder 6 kg. Margarinforbruket har sunket siden det kom på markedet, og selv om utviklingen er bremset så synker forbruket fortsatt, fra 9,4 kg i 2011, via 9,3 kg i 2012 og til 9 kg i 2013.\nOsteforbruket har steget kraftig fra tidligere. I 2011 lå forbruket på 17 kg, mens 2012 og 2013 ligger på henholdsvis 17,5 og 17,6 kg. Mesteparten av dette utgjøres av hvitost.\nForbruket av kjøtt og kjøttprodukter er fremdeles økende, selv om den enorme økningen fra 1990-2010 er noe bremset opp. I 2011 var forbruket på 75 kg, i 2012 økte det litt til 75,7 kg, mens inntaket i 2013 ser ut til å bli 76,3 kg. Eggforbruket er stabilt.\n\n\n\nForbruket av fisk er beregnet på bakgrunn av undersøkelser om husholdningers anskaffelse. Ut fra disse tallene ser det ut som om spiselig mengde fisk øker fra 10,5 kg i 2011 til 11,2 kg i 2012. Tall fra 2013 foreligger ikke. Dette vises i en egen tabell under."
  },
  {
    "objectID": "artikler/utviklingen-norsk-kosthold-2013.html#sammensetning-av-kostholdet",
    "href": "artikler/utviklingen-norsk-kosthold-2013.html#sammensetning-av-kostholdet",
    "title": "Utviklingen i norsk kosthold 2013",
    "section": "Sammensetning av kostholdet",
    "text": "Sammensetning av kostholdet\nMaten vi spiser inneholder næringsstoffer. Her følger en oppsummering av hvordan inntaket av og fordelingen mellom de ulike næringsstoffene har utviklet seg fra år 2000 frem til år 2012. Først i absolutte mengder, deretter i prosent av det totale energiinntaket.\nDet totale energiinntaket per person er i denne perioden redusert fra omtrent 2850 kcal til 2750 kcal. Inntaket av karbohydrater er redusert fra 369 til 317 g/dag, hvorav sukkerinntaket har sunket fra 120 til 90 g/dag. Proteininntaket er noe økt, fra 95 til 101 g/dag. Fettinntaket har økt fra 110 til 114 g/dag, og denne økningen kommer hovedsakelig i form av enumettet fett.\nFordelingsmessig lå vi i år 2000 på 52% fra karbohydrater (hvorav 17% fra sukker), 13% fra protein og 34% fra fett (hvorav 14% mettet). I 2012 har fordelingen endret seg litt. Karbohydratene utgjør nå 47% av totalinntaket, hvorav 13% fra sukker. Proteininntaket utgjør 15%, mens fettinntaket utgjør 37%, hvorav 16% fra mettet fett. Husk at dette er målt andelsvis fra det totale energiinntaket, som har sunket, så se alle disse tallene i lys av de absolutte mengdene i avsnittet over.\nTabellen viser en oppsummering av næringsstoffene vi får i oss."
  },
  {
    "objectID": "artikler/utviklingen-norsk-kosthold-2013.html#oppsummering",
    "href": "artikler/utviklingen-norsk-kosthold-2013.html#oppsummering",
    "title": "Utviklingen i norsk kosthold 2013",
    "section": "Oppsummering",
    "text": "Oppsummering\nUtviklingen i norsk kosthold er en rapport som utgis hvert år, og brukes for å kartlegge hva vi nordmenn spiser. Jeg lar Helsedirektoratet få siste ord, og her er deres oppsummering av årets rapport:\n\nI rapporten Utvikling i Norsk kosthold 2013 får man blant annet vite mer om disse utviklingstrekkene: - Grønnsak- og fruktforbruket øker - Mindre helmelk, men mer fet ost - Kjøttforbruket øker - Fiskeforbruket øker - Den gunstige utviklingen i kostens fettinnhold har stoppet - Sukkerforbruket minsker - Vi bruker mye penger på søtt og lite på fisk - Saltinntaket bør reduseres - Mange spedbarn ammes"
  },
  {
    "objectID": "artikler/underholdningsslavens-redning.html",
    "href": "artikler/underholdningsslavens-redning.html",
    "title": "Underholdningsslavens redning",
    "section": "",
    "text": "Inaktivitet er din herre, og du har blitt en slave av lysende skjermer og underholdning. Iløpet av en dag bruker du flere timer liggende eller sittende i forhold til antall timer du bruker på dine ben og på bevegelse. Flott tenker du, men jeg trener jo. Trening er bra, men hva med de resterende 23 timene?\nDet finnes mange tips for å øke hverdagsaktiviteten, men felles for dem alle er det at du egentlig ikke vil gjøre det du har godt av for enkelhetens og behagelighetens skyld.\nEn får ikke raske resultater av å gjøre disse endringene, og da tar mange til den enkleste løsningen. Tiltakene er enormt enkle, men gjennomførelsen viser seg problematisk for mange. Hvem hadde ikke klart å gå en time hver dag om målet er vektnedgang og bedre helse? Hvor idiotiske unnskyldninger aksepterer vi fra oss selv og andre?"
  },
  {
    "objectID": "artikler/underholdningsslavens-redning.html#utfordringen",
    "href": "artikler/underholdningsslavens-redning.html#utfordringen",
    "title": "Underholdningsslavens redning",
    "section": "Utfordringen",
    "text": "Utfordringen\nSelv har jeg store problemer med dette - internett er stort og kjekt, og jeg bruker enormt med tid på å lese og lete etter informasjon jeg håper vil gjøre meg bedre.\nJeg kommer likevel ikke unna at mens jeg leser om ting som kan hjelpe meg og andre å øke livskvaliteten sin og treningsresultatene gjør jeg noe som det er fint lite vits i - sitter på en stol. Selv om jeg korrigerer hyppig merker jeg at jeg hele veien går inn i ugunstige arbeidsstillinger.\nHer kommer noen enkle forslag til hvordan en kan, som Ole Brum så fint sier det, si :‘Ja takk, begge deler!’\nEn av grunnene til at vi blir mer og mer stillesittende er nok at underholdning er så lett tilgjengelig på en skjerm. Gjennomsnittspersonen bruker gjerne 6 timer på medier iløpet av en dag, men mange av oss bruker mye, mye mer.\nHvorfor sitte og lese? Hvorfor sitte og se en film?\nJeg vil foreslå at du legger en plan. Si du skal se en episode av favorittserien din. Velg deg noe du kan jobbe med ved siden av som gjør at du er i bevegelse.\n\nEn halvtimes egenmassasje med massasjerulle? Flott.\nYoga? Kjempegreier.\n\nTa med nettbrettet til treningsstudioet og gå en time på møllen mens du leser en artikkel eller ser foredraget om knebøyteknikk før økten med André og Erle? God ide!\nJobbe med aktiverings og mobiliseringsøvelser med strikk? Øve inn en ny runde med dynamisk oppvarming før neste trening?"
  },
  {
    "objectID": "artikler/underholdningsslavens-redning.html#underhold-meg",
    "href": "artikler/underholdningsslavens-redning.html#underhold-meg",
    "title": "Underholdningsslavens redning",
    "section": "Underhold meg!",
    "text": "Underhold meg!\nBehovet for underholdning er der, men det behøver ikke bety at den skal inntas sittende eller lett henslengt på sofaen. Dersom du gjør dette en gang pr dag vil du kunne merke svært gode resultater.\nTenk hvor mye det er mulig å få til om du plutselig øker aktivitetsnivået med 3.5 til 7 timer i uken! Tenk på effekten på bevegelighet, vonde og stive rygger, nakker og knær - tenk på muligheten for å hver dag kunne gjøre noe som føles bra samtidig som du blir underholdt og har det kjekt.\nPlutselig er det ikke et ork å gjøre disse tingene lengre, det må ikke prioriteres . Du gjør det automatisk når du slår på TVen eller nettbrettet.\nDa jeg studerte var den eneste måten jeg klarte å lese på om jeg gikk samtidig - plutselig fikk jeg både studert 2 timer hver dag jeg ellers ikke hadde giddet, samtidig som jeg fikk beveget meg.\nÅ være kreativ slik er ikke bare tidsbesparende, men veldig artig når en kommer inn i det.\nHar du sett en hund gå og svinse med halen og snuse med nesen når den går tur? Hjernen tar helt fyr, og hunden tenker ikke ’ jaja, 25 min igjen nå @ 65% av makspuls så har jeg forbrent den tacoen fra igår.’ Den blir styrt av instinktene sine og konstant stimulering. Vi er mer visuelle av oss, så vår hjerne elsker å få mat gjennom øynene i form av visuell underholdning.\nEn av grunnene til at vi er i det uføret vi er kan sies å være kreativiteten vår og evnen til å forandre omgivelsene. Det er vår største styrke og svakhet - hva det skal være for deg kan du bestemme selv.\nEn av de største utfordringene, også for oss som trener er hverdagsaktiviteten og hva de ugunstige kroppsstillingene gjør med oss over tid. Å tilbringe mer tid i bevegelse og mindre tid sittende er en god start. En merker raskt effekt, og det motiverer til å gjøre mer."
  },
  {
    "objectID": "artikler/underholdningsslavens-redning.html#mange-små-steg-blir-fort-en-lang-tur",
    "href": "artikler/underholdningsslavens-redning.html#mange-små-steg-blir-fort-en-lang-tur",
    "title": "Underholdningsslavens redning",
    "section": "Mange små steg blir fort en lang tur",
    "text": "Mange små steg blir fort en lang tur\nSummen av små endringer som dette over tid blir for mange en sterkere, mer funksjonell kropp som øker livskvaliteten og prestasjonene på trening og i hverdagen.\nSånn, nå har du sittet lenge nok! Gå og sett på en serie eller to mens du får fyr i stumpen og rullet ut kranglete kroppsdeler.\nOriginalartikkel hentet fra: Asles innlegg på MyRevolution."
  },
  {
    "objectID": "artikler/treningsprogram-stor-sterk.html",
    "href": "artikler/treningsprogram-stor-sterk.html",
    "title": "Enkelt treningsprogram for deg som vil bli stor og sterk!",
    "section": "",
    "text": "Det finnes svært mange gode programmer og treningsmetoder for å oppnå økt styrke og muskelvolum. Selv om man kan argumentere for at enkelte fremgangsmåter er bedre enn andre, så finnes det ingen fasit. Det vi kan si med sikkerhet er at for å oppnå økt styrke og muskelvolum må man over tid trene jevnlig med så høy intensitet at man oppnår høy til full muskelfiberaktivering.\nEn studie (1) som illustrerer dette godt viste at man oppnådde like gode resultater for muskelvekst av å trene tre sett til utmattelse på henholdsvis 30 og 80% av 1 RM. Det skal sies at sistnevnte gruppe økte mer i styrke, men 30% gruppen kunne også vise til gode styrkeøkninger. Imidlertid vil det å trene til utmattelse på lette vekter være tøft både fysisk og psykisk, og tung trening vil som regel være best, selv om variasjon kan være fornuftig. Frekvens på 2 til 3 ganger i uken per muskelgruppe har i flere studier vist seg å gi raskere framgang enn 1 gang i uken. Å trene med flerleddsøvelser vil også gi bedre framgang enn ved å trene med isolerende enleddsøvelser. Jeg skal nedenfor skissere en enkelt treningsmetode med programoppsett hvor jeg prøver å implementere prinsipper som vi vet har god effekt"
  },
  {
    "objectID": "artikler/treningsprogram-stor-sterk.html#x-tf",
    "href": "artikler/treningsprogram-stor-sterk.html#x-tf",
    "title": "Enkelt treningsprogram for deg som vil bli stor og sterk!",
    "section": "3 x TF",
    "text": "3 x TF\nMetoden går ganske enkelt ut på å trene hver øvelse 3 sett til teknisk failure (TF). Som regel kan du stoppe på den første repetisjonen hvor vekta\\øvelsa går merkbart tregere. Man har som regel 1-2 til i reserve, men teknikken vil vanligvis bli dårligere, noe som gjør at treningseffekten blir mindre og skaderisikoen øker.\nMellom settene kan en tommelfingerregel være at man tar 10 dype pust før man begynner igjen.\nMan teller antallet totale repetisjoner og legger opp progresjonen deretter. Et eksempel kan være at man sikter seg inn på minst 20 totale repetisjoner (TR). Om man f.eks. greier 10+6+4 og dermed totalt greier 20 kan man øke belastningen neste trening og igjen prøve å greie 20 TR. Om dagsformen ikke er der og man f.eks. bare greier 8+6+3 benytter man samme vekt igjen neste uke og ser om man greier å oppnå ønsket TR da.\nMan kan løfte vektene så fort opp som man greier, men prøve å utføre negativene rolig og kontroller, 2-4 sek er en grei regel. Prøv å holde spennet og ikke hvil stanga på brystet i benkpress. Bruk heller ikke lock-out som pause mellom repetisjoner.\nEnkelte øvelser bør man ikke kjøre 3xTF pga skaderisiko. Rykk, frivendinger og markløft er eksempler på slike øvelser. Øvelser som vanlig utfall, step-up og ligende kan også være vanskelig, da man i utgangspunktet sjelden trener slike øvelser helt til utmattelse. Øvelser som ettbens beinpress og bulgarske utfall kan gå an. Pausen blir da litt lenger, og man kan bytte mellom hvert ben uten pause."
  },
  {
    "objectID": "artikler/treningsprogram-stor-sterk.html#eksempler-på-programmer",
    "href": "artikler/treningsprogram-stor-sterk.html#eksempler-på-programmer",
    "title": "Enkelt treningsprogram for deg som vil bli stor og sterk!",
    "section": "Eksempler på programmer",
    "text": "Eksempler på programmer\n3 dagers fullkropp:\nDag 1:\n\nKnebøy 3xTF\nBenkpress 3xTF\nMarkløft 3x3 eksplosivt 50%\nChin-ups 3xTF (evt med vekt)\nCrunches 3xTF (evt med vekt)\n\nDag 2:\n\nBulgarske utfall 3xTF\nArmhevinger 3xTF (evt med vekt)\nNordic hamstrings 3xTF\nFacepulls 3xTF\nAb-wheel 3xTF\n\nDag 3:\n\nFrontbøy 3xTF\nSkulderpress 3xTF\nStrake markløft 3xTF\nSittende roing 3xTF\nReverse crunch 3xTF\n\n2-splitt over 4 dager framre\\bakre kjede:\nDag 1:\n\nKnebøy 3xTF\nBenkpress 3xTF\nCrunch 3xTF (evt med vekt)\nSkulderpress 3xTF\n\nDag 2:\n\nMarkløft toppsett 3 reps\nChin-ups 3xTF\nEnarms roing 3xTF\nAb-wheel 3xTF\n\nDag 3:\n\nBeinpress 3xTF\nArmhevinger 3xTF  (evt med vekt)\nReverse crunch 3xTF (evt med vekt)\nTriceps push-dows 3xTF\n\nDag 4:\n\nStrake markløft 3xTF\nSittende roing 3xTF\nPlanken 3xmaks sekund hold\nPreachercurl stang 3xTF"
  },
  {
    "objectID": "artikler/treningsprogram-stor-sterk.html#progresjon",
    "href": "artikler/treningsprogram-stor-sterk.html#progresjon",
    "title": "Enkelt treningsprogram for deg som vil bli stor og sterk!",
    "section": "Progresjon",
    "text": "Progresjon\nDet er viktig å oppnå progresjon over tid. Dette kan måles ved å f.eks. sikte seg inn på 30 TR første 2 uker, 25 TR neste 2 uker så 20 TR ukene etter der. Så kan det være lurt å gjennomføre en deloaduke (lett trening),  før man trener mer rettet mot maksstyrke med 15 TR i 2 uker og så 10 TR i 2 uker. Så kan man f.eks ta en deloadøkt, vente noen dager, og deretter forsøke maksløft. Etter denne perioden kan det være lurt å legge inn en hvileuke, der du gjerne trener veldig lett eller bedriver en annen form for aktivitet. Over tid kan man f.eks. øke treningsmengden ved å ta lengre pauser, flere sett osv.\nMetoden er beregnet for nybegynnere som har trent litt og middels trente. For mange, spesielt de som kjenner egen kropp godt og kjenner dagsformen sin, vil metoder som myo-reps og autoregulering med stor sannsynlighet fungere bedre. Om man sikter mot spesielle idretter som f.eks. styrkeløft eller fotball vil mer spesialiserte metoder være bedre og mer hensiktsmessige. Dietmar- og Sheiko-programmene kan f.eks fungere svært bra for mange som trener styrkeløft.\nMetoden er inspirert av HST, myo-reps og autoregulering. Ære være Bryan Haycock, Børge Fagerli og Mike Tuscherer som har utviklet og/eller bidratt til å spre disse gode metodene til massene.\nKilde:\n\nhttp://www.sciencedaily.com/releases/2012/04/120430105358.htm"
  },
  {
    "objectID": "artikler/tren-som-en-idrettsutover.html",
    "href": "artikler/tren-som-en-idrettsutover.html",
    "title": "Tren som en idrettsutøver - se ut som en!",
    "section": "",
    "text": "Det er ingen hemmelighet at veldig mange først og fremst trener for å se bedre ut. Det er ingenting galt i dette, og alle må få lov til å hente motivasjon der de finner den! Men hvordan ender folk flest opp med å legge opp treningen sin utifra de målene de har satt seg?\nDet er ikke uvanlig at folk søker opp første og beste kroppsbyggersplitt og setter igang. Rygg og biceps på dag en, bryst og triceps dag to, og bein og skuldre den tredje dagen. Hver muskelgruppe må ikke trenes mer enn en gang i uken, for det er viktig med syv dager hvile mellom hver gang muskelen belastes. Kondisjonstrening begrenses til rolige gåturer, for intensiv kondisjonstrening vil selvfølgelig føre til tap av muskelmasse, og det er det viktig å begrense. Kostholdet er også viktig, så\nman kjøper inn både proteinpulver, kreatin og weightgainer. Nå er alt tilrettelagt, og drømmekroppen er rett rundt hjørnet!\nEr dette den mest hensiktsmessige måten å legge opp treningen på? Vi synes ikke det, og hvorfor skal vi forklare her. Når vi diskuterer hvem som har en bra fysikk, så kommer vi raskt til toppidrettsutøvere. Har disse utviklet fysikken sin ved å trene etter kroppsbyggerprogrammer, eller har de som hovedfokus å se bra ut? I noen tilfeller er svaret sikkert ja, men i de fleste tilfellene ligger nok fokuset et helt annet sted."
  },
  {
    "objectID": "artikler/tren-som-en-idrettsutover.html#hva-fokuserer-en-idrettsutøver-på",
    "href": "artikler/tren-som-en-idrettsutover.html#hva-fokuserer-en-idrettsutøver-på",
    "title": "Tren som en idrettsutøver - se ut som en!",
    "section": "Hva fokuserer en idrettsutøver på?",
    "text": "Hva fokuserer en idrettsutøver på?\nEn toppidrettsutøver trener hovedsakelig for å bli bedre i idretten sin. Dette innebærer selvfølgelig mange timer med spesifikk trening på akkurat denne idretten, men også mye fysisk trening utover dette. Det er den fysiske treningen som gir grunnlaget for å tåle de store treningsmengdene som skal til for å nå toppen, og det er også denne som har mye av æren for hvorfor en toppidrettsutøver ser ut som han/hun gjør.\nNår det gjelder den fysiske treningen, er ikke målet å se bra ut, men å øke den fysiske kapasiteten. I styrkerommet handler dette først og fremst om å bli sterkere og mer eksplosiv, noe som gir grunnlag for å kunne løpe raskere og hoppe høyere. Når det gjelder utholdenhetstreningen, vil hovedmålet være å øke det maksimale oksygenopptaket. Med mindre du driver med langdistanseidrett, vil rolige langturer ha en veldig begrenset rolle i det totale treningsopplegget."
  },
  {
    "objectID": "artikler/tren-som-en-idrettsutover.html#hvor-vil-vi-med-dette",
    "href": "artikler/tren-som-en-idrettsutover.html#hvor-vil-vi-med-dette",
    "title": "Tren som en idrettsutøver - se ut som en!",
    "section": "Hvor vil vi med dette?",
    "text": "Hvor vil vi med dette?\nDersom du trener fordi du ønsker å se bedre ut, er det kanskje på tide å flytte fokuset vekk fra dette, og over på økte prestasjoner. Dersom du over tid klarer å løfte tyngre, løpe raskere, hoppe høyere eller forbedre et annet mål på fysisk kapasitet, så har du sannsynligvis i samme periode også fått en bedre fysikk.\nNår det gjelder vårt syn på treningsfrekvens, hvor ofte du trener, så kan dette oppsummeres i følgende uttrykk: «Det du ønsker å bli bedre på, må du gjøre ofte». For en idrettsutøver vil dette innebære at man trener på den aktuelle idretten flere ganger i uken. For deg bør det innebære det samme. Det er ingen grunn til å vente en hel uke før du igjen belaster en muskel du har trent. Musklene er klare for ny økt 24-72 timer etter forrige økt, alt etter hvor hardt du har trent, og faktisk så viser flere studier at muskelveksten og styrkeøkningene er bedre om du belaster en muskel 2-3 ganger i uken sammenlignet med en gang."
  },
  {
    "objectID": "artikler/tren-som-en-idrettsutover.html#hva-så-med-kostholdet",
    "href": "artikler/tren-som-en-idrettsutover.html#hva-så-med-kostholdet",
    "title": "Tren som en idrettsutøver - se ut som en!",
    "section": "Hva så med kostholdet?",
    "text": "Hva så med kostholdet?\nKostholdet har selvfølgelig veldig mye å si for resultatet. Det å forbedre kroppen sin innebærer for mange å gå ned litt i vekt, slik at musklene kommer bedre fram. Når det gjelder å redusere mengden kroppsfett, vil kostholdet være langt viktigere enn selve treningen. Som Kenn Hallstensen pleier å si: “Kosthold er kilo, trening er gram”, et uttrykk som langt på vei beskriver virkeligheten. Et godt sammensatt kosthold gir også et mye bedre utgangspunkt for resitusjonen, slik at du raskere er klar for neste treningsøkt!\nHvordan du best mulig kan legge opp kostholdet for å nå dine mål avhenger av mange faktorer som hvilken mat du liker, hvilket måltidsmønster som passer din hverdag, og ikke minst hva målene dine er. Dette blir tema en annen gang!"
  },
  {
    "objectID": "artikler/tallerkenmodellen.html",
    "href": "artikler/tallerkenmodellen.html",
    "title": "Tallerkenmodellen som pedagogisk verktøy",
    "section": "",
    "text": "Det er mange ulike måter å kommunisere kostråd på. Kostsirkelen og matvarepyramiden er to av de mest kjente symbolene på hvordan et kosthold i myndighetenes øyne bør se ut. For å enkelt veilede i hvordan man bør legge opp hvert måltid er tallerkenmodellen kanskje den mest kjente. Hva er fordelen med tallerkenmodellen, og hvordan kan og bør den brukes?"
  },
  {
    "objectID": "artikler/tallerkenmodellen.html#hva-sier-tallerkenmodellen",
    "href": "artikler/tallerkenmodellen.html#hva-sier-tallerkenmodellen",
    "title": "Tallerkenmodellen som pedagogisk verktøy",
    "section": "Hva sier tallerkenmodellen?",
    "text": "Hva sier tallerkenmodellen?\nKort fortalt sier tallerkenmodellen til myndighetene at du bør legge opp hvert måltid slik at proteinkilden (kjøtt, fisk, egg) dekker 1/3 av tallerkenen, potet/pasta/ris dekker 1/3 og den siste 1/3 utgjøres av salat eller grønnsaker. Ved vektnedgang anbefales det at salat/grønnsaker utgjør halve tallerkenen, mens protein og karbohydrater da får 1/4 hver.\nFor den jevne befolkning er dette et helt greit holdepunkt, og om alle hadde fulgt dette ville vi helt klart vært en friskere befolkning. Problemet med en slik tilnærming er at den ikke tar hensyn til individuelle forskjeller og preferanser. Skal f.eks. en diabetiker legge opp måltidene sine på denne måten, eller finnes det bedre alternativer?"
  },
  {
    "objectID": "artikler/tallerkenmodellen.html#fordeler-med-tallerkenmodellen",
    "href": "artikler/tallerkenmodellen.html#fordeler-med-tallerkenmodellen",
    "title": "Tallerkenmodellen som pedagogisk verktøy",
    "section": "Fordeler med tallerkenmodellen",
    "text": "Fordeler med tallerkenmodellen\nTallerkenmodellen og lignende verktøy byr på flere fordeler. For det første er den veldig enkel å forstå seg på, da den gir et oversiktlig bilde over hva du bør legge på tallerkenen. Snakker du til en som ikke har satt seg inn i kosthold, vil det i de fleste tilfeller være mye mer effektivt med et slikt bilde enn å snakke om karbohydrater, proteiner og fett.\nEn annen fordel, og etter min mening den aller største fordelen, er at det er enkelt å tilpasse denne modellen til den enkeltes behov. Her kan man ta hensyn til alt fra allergier og intoleranser, til personlige preferanser angående hvilken mat man liker å spise. Denne allsidigheten gjør tallerkenmodellen til et kjempeverktøy innen kostveiledning."
  },
  {
    "objectID": "artikler/tallerkenmodellen.html#bruksområde",
    "href": "artikler/tallerkenmodellen.html#bruksområde",
    "title": "Tallerkenmodellen som pedagogisk verktøy",
    "section": "Bruksområde",
    "text": "Bruksområde\nInnen kostveiledning ser jeg absolutt på tallerkenmodellen som et veldig nyttig verktøy, nettopp på grunn av at den er så enkel og fleksibel. Brukt på store grupper har denne modellen sine begrensninger, men så lenge man klarer å kommunisere at den bare representerer et utgangspunkt ser jeg ikke noe stort problem med det. For å kommunisere individuelle kostråd til personer uten forhåndskunnskaper om kosthold er denne modellen derimot helt suveren!\nDu som leser her på siden har etterhert plukket opp en god del gode tips om hvordan et sunt kosthold bør være. Neste gang du skal hjelpe noen andre med kostholdet, hvorfor ikke bruke tallerkenmodellen?"
  },
  {
    "objectID": "artikler/sunt-kosthold-student.html",
    "href": "artikler/sunt-kosthold-student.html",
    "title": "Sunt kosthold på studentbudsjett",
    "section": "",
    "text": "Det hevdes ofte at det er dyrt å spise sunt. Selv om vi vet at nordmenn er blant de menneskene i verden som bruker desidert minst andel av inntekten vår på mat, så er det spesielt en gruppe som kan møte litt utfordringer, nemlig studentene. En stor andel av studielånet går med til å betale husleien, og jobber du ikke ved siden av studiene, så har du valget mellom å klare deg på et svært begrenset budsjett eller spise av sparepengene.\nDet er ingen tvil om at et sunt kosthold er en av grunnstøttene for å utvikle god helse og holde sykdommer på avstand. Men hvordan skal du klare å spise sunt når de økonomiske midlene er begrenset, sunt mat er jo dyrt? Her kommer noen tips!"
  },
  {
    "objectID": "artikler/sunt-kosthold-student.html#prioriteringer",
    "href": "artikler/sunt-kosthold-student.html#prioriteringer",
    "title": "Sunt kosthold på studentbudsjett",
    "section": "Prioriteringer",
    "text": "Prioriteringer\nDet første punktet på denne listen gir seg selv. Det hele handler om prioriteringer. Prioriterer du å bruke pengene dine på andre ting, og heller sparer inn på matbudsjettet, så må du også belage deg på at dette går ut over kvaliteten på maten du spiser. Hvor mye penger svir du av på byturer i helgene? La oss si det går 7-800 kroner på byen annenhver helg, det blir fort 1400-1600 kroner i måneden. Ta ut 4-500 kroner på forhånd, la bankkortet ligge igjen hjemme (ta for all del med deg annen ID), og vips så har du 600 kroner ekstra å bruke på mat den måneden.\nEn annen ting som spiser godt av budsjettet er ting som sjokolade, chips, godteri og lignende. Om du har et begrenset matbudsjett så er dette, ved siden av alkoholen, de første postene som bør reduseres. Det er også lett å tygge opp en del penger i form av tyggis om du bruker mye av dette."
  },
  {
    "objectID": "artikler/sunt-kosthold-student.html#økonomiske-kostråd",
    "href": "artikler/sunt-kosthold-student.html#økonomiske-kostråd",
    "title": "Sunt kosthold på studentbudsjett",
    "section": "Økonomiske kostråd",
    "text": "Økonomiske kostråd\nDet å investere i egen helse er svært gunstig på lang sikt, og selv om det ikke på noen måte sikrer deg mot å utvikle helseplager, så reduserer det risikoen betydelig. Likevel betyr ikke dette at det er nødvendig å tømme hele bankkontoen for å spise sunt, og her følger noen konkrete råd som burde gjøre det mulig å få til et sunt kosthold på studentbudsjettet:\n\nDrikk vann\nBrus, saft, jus og energidrikker kan bli en solid utgift om det blir et innslag i det daglige kostholdet. Her i Norge er vi velsignet med springvann av svært høy kvalitet, så her er det ingen unnskyldninger for å ikke spare litt penger. For helsen sin del er det også et poeng å redusere inntaket av flytende karbohydrater, så vann kommer godt ut også her!\n\n\nFrossengrønnsaker\nGrønnsaker bør ha en stor plass i kostholdet ditt, og generelt sett spiser vi alt for lite av denne matvaregruppen. En enkel og billig måte å øke grønnsaksinntaket på er å benytte seg av frossengrønnsaker. I motsetning til det enkelte tror så inneholder ikke frossengrønnsakene mindre næring enn ferske. Faktisk inneholder de ofte mer! En annen fordel med frossengrønnsaker er at du ikke trenger å bruke mye tid på tilberedning. Kok opp vann og la grønnsakene varmes godt opp, eller stikk noen huller i posen og sleng den i mikrobølgeovnen, så er det ferdig på noen minutter.\nFerske grønnsaker kan også være billige, hovedsakelig de som er i sesong. Hermetiske varianter er heller ikke det som ruinerer deg.\n\n\nDe etter tilbud og frys ned\nDet dukker stadig opp forskjellige tilbud i de ulike butikkene, og her er det penger å spare. De fleste har tilgang på en fryseboks, og ved å kjøpe inn større kvanta og heller fryse ned kan du komme godt ut. Mange butikkjeder har også egne merkevarer som er en del billigere enn de kjente merkene, uten at kvaliteten trenger å være noe dårligere av den grunn. I ferskdisken kan du også fra tid til annen finne reduserte priser, og det samme gjelder hos slakterforretninger.\n\n\nKjøp inn større partier\nStort sett vil kiloprisen reduseres jo større pakker du kjøper. Ved å se på kiloprisen i stedet for stykkprisen kan du få deg noen oppvekkere, og potensielt spare en del penger. Kombinert med tipset om å fryse ned er det mye å hente her.\n\n\nPlanlegg innkjøpene!\nVed å planlegge hva du skal lage til de ulike måltidene kan du spare en del penger på butikken. God planlegging kan gjøre at du kaster mindre mat, siden du i større grad kan bruke råvarene over flere dager i stedet for at det blir liggende og blir dårlig.\nDet å planlegge matinntaket litt frem i tid reduserer også sjansene for å gå på en smell med unødvendige impulskjøp som potensielt kan være ganske negative for økonomien. Kjøp inn det du vet du trenger i løpet av uken, og sett deg gjerne ned søndags kveld, sett opp et matbudsjett og en meny. Bor du i kollektiv kan det være en god plan å lage middag sammen.\n\n\nIkke kast matrester\nVurderer du å kaste den ene laksefilèten og salatrestene som er igjen etter middagen? Skjerpings! Dette kan bidra til en luksuriøs skolelunsj dagen etter som, om ikke annet, vil få deg til å se rikere og mer fornuftig ut enn du egentlig er! Tilberedt mat holder seg helt fint over natta og garantert brukes dagen etter. Mange har også tilgang på mikrobølgeovn i kantinen på studiestedet, noe som er enda et argument for å velge denne metoden! Dette med middagsrester til lunsj inngår også i forrige punkt om planlegging.\n\n\nRimelige kilder til de ulike næringsstoffene\nEnergien i kostholdet vårt får vi fra karbohydrater, fett og protein. Alle disse har en plass i kostholdet, og ekstremdietter den ene eller andre veien er sjelden en god løsning for majoriteten av befolkningen. Fokuset bør, som jeg har nevnt tidligere, ligge på kvaliteten på matvarene. Her kommer eksempler på gode kilder til de ulike næringsstoffene til rimelige priser.\n\n\nProteinkilder\nProtein av god kvalitet finner vi hovedsakelig i animalske matvarer som kjøtt, fisk, egg og meieriprodukter. Dette er matvarer som kan legge beslag på store deler av ditt matbudsjett, og det kan være gunstig å se an kiloprisen for å finne det mest økonomiske valget.\nFrosne kyllingfileter i store pakker er billig. Det samme er sei, torsk og annen frossen/fersk fisk. Tunfisk på boks og makrell-i-tomat fra billigmerkene er et rimelig og fint tilskudd til lunsjen. Svinekjøtt, enten i form av koteletter eller strimlet, koster ikke all verden, og av farseprodukter er kyllingkjøttdeig, svinekjøttdeig og karbonadedeig rimelige alternativer. Egg er en svært anvendelig matvare, og bør alltid være tilgjengelig i kjøleskapet. De største pakkene er de billigste.\n\n\nFettkilder\nFett er et viktig næringsstoff som inngår i alle kroppens celler og er en viktig energikilde. De fleste gode proteinkildene inneholder også en del fett, slik at behovet for mye fett utover dette er minimalt. Et viktig poeng med fettinntaket rent helsemessig er å sikte mot en god fordeling av omega-3 og omega-6, siden disse gir opphav til signalstoffer som er med å regulere mange kroppslige prosesser.\nSmør, kokosolje, olivenolje, rapsolje og valnøttolje er gode fettkilder. Husk at du ikke bruker så mye av disse om gangen, slik at de vil vare en god stund. Derfor vil jeg anbefale å prioritere kvalitet foran pris akkurat på disse matvarene. Hvordan du finner matoljer av god kvalitet har jeg skrevet mer om her, men som et kjapt sammendrag bør du se etter kaldpressede oljer på mørke flasker.\n\n\nGode karbohydratkilder\nKarbohydrater er den energikilden som er enklest å benytte for kroppen, og myndighetene anbefaler at mesteparten av energien vår bør komme fra nettopp karbohydrater. Likevel er det etterhvert mange holdepunkter for å anbefale en reduksjon av karbohydratinntaket, spesielt for de som er mindre aktive. Her vil egne preferanser være det som veier tyngst, så velg ut ifra hvilken mat du trives best med å spise. For lommeboken sin del er karbohydrater et godt valg, så på et begrenset budsjett kan det være greit å ikke styre helt unna.\nPotet og ris er svært billige matvarer, og bidrar med lett tilgjengelig energi i form av stivelse. Når det gjelder korn så er det noen som reagerer når de spiser større mengder, men om du ikke opplever slike plager er også pasta et billig alternativ. Havregryn er svært anvendelig, og kan brukes både alene og i bakst.\nFrukt er også en god kilde til karbohydrater og mange mikronæringsstoffer. Ved å se deg litt om i fruktavdelingen finner du fort ut at prisene varierer mye i løpet av året, og den frukten som er i sesong er den billigste. Frukt er ypperlig som dessert, som del av et sammensatt måltid eller som kosemat. Mange vil hevde at frukt er dyrt, men om du sammenligner kiloprisen med godteri og sjokolade så kommer frukten soleklart best ut!\nEnkle tips til å forbedre kostholdet finner du i følgende artikler:\n\n3 tiltak som kan forbedre kostholdet ditt - del 1\n3 tiltak som kan forbedre kostholdet ditt - del 2\n3 tiltak som kan forbedre kostholdet ditt - del 3\n\nTakk til Thomas Olsen og Ingvild Thun for innspill og diskusjon!"
  },
  {
    "objectID": "artikler/sukkeravhengighet.html",
    "href": "artikler/sukkeravhengighet.html",
    "title": "Nei, du er ikke avhengig av sukker",
    "section": "",
    "text": "Avhengighet er en betegnelse som slenges rundt om mye forskjellig, men mange av disse tilstandene er ikke de samme. I denne artikkelen vil jeg forklare hvorfor problemer med å kontrollere inntak av sukker ikke bør refereres til som en avhengighet. Hvis vi legger til grunn den typen avhengighet vi ser hos mennesker og dyr som ikke klarer å kontrollere sine impulser til å ta eksempelvis kokain eller amfetamin, vil vi se at de prosessene som underligger denne formen for avhengighet ikke underligger sukker«avhengighet». Det oppleves kanskje som vanskelig å kutte ned på sukkeret iblant, og for noen er dette kanskje tilnærmet umulig. Det skal man ikke nekte for, men denne adferden har lite eller ingenting med rusavhengighet å gjøre.\nArtikkelen bygger først og fremst på to reviewartikler (1,2)."
  },
  {
    "objectID": "artikler/sukkeravhengighet.html#hva-mener-vi-med-avhengig",
    "href": "artikler/sukkeravhengighet.html#hva-mener-vi-med-avhengig",
    "title": "Nei, du er ikke avhengig av sukker",
    "section": "Hva mener vi med “avhengig”?",
    "text": "Hva mener vi med “avhengig”?\nAller først bør vi skille mellom det som man på engelsk refererer til som “addiction” og “dependence”. Selv om jeg ikke liker uttykkene “fysisk” og “psykisk” avhengig, kan jeg bruke de her for å illustrere. Hvis fysisk avhengighet er det samme som dependence, kan man si at dette skjer som et resultat av at kroppen utvikler et fysisk behov for tilførsel av substansen, og man opplever fysiske abstinenser som for eksempel svette, hodepine og oppkast hvis man ikke får tilført stoffet. Denne typen avhengighet er et resultat av helt andre mekanismer enn “psykisk” avhengighet, og vil ikke være i fokus her. Uttrykket “psykisk” avhengighet er noe misvisende, siden dette også er et resultat av fysiske endringer som resultat av kronisk inntak av en substans. Vi kan se på denne formen for avhengighet som det man på engelsk referer til som “addiction”. Denne typen avhengighet kan løst defineres som et intenst ønske om å innta en substans samt manglende evne til å kontrollere denne impulsen, til tross for alvorlige negative konsekvenser. Fra nå av, når jeg refererer til “avhengighet”, er det dette jeg mener.\nHos lekfolk blir “psykisk” avhengighet ofte sett på som mildere og mindre alvorlig enn “fysisk” avhengighet. Man har tenkt på psykisk avhengighet som et resultat av dårlige valg, som skal kunne kureres ved hjelp av viljestyrke, coaching eller andre former for terapi. Nyere forskning tyder derimot på at denne typen avhengighet er like fullt fysisk manifestert som den mer lettgjenkjennelige “fysiske” avhengigheten. Hos avhengige individer ser man tydelige biologiske endringer i strukturer i hjernen som knyttes til motivasjon, belønning og impulskontroll. I begynnelsen er det sannsynlig at inntak av avhengighetsskapende substanser er viljestyrt, men hos de individene som blir avhengige blir evnen til å kontrollere inntaket avbrutt. Vi kan derfor se på denne formen for avhengighet som en hjernesykdom med en årsak som er like fysisk som for eksempel en hjertesykdom. Unormal adferd knyttet til avhengighet er altså et resultat av dysfunksjoner i hjernen"
  },
  {
    "objectID": "artikler/sukkeravhengighet.html#hvilke-endringer-skjer-i-hjernen-hos-avhengige",
    "href": "artikler/sukkeravhengighet.html#hvilke-endringer-skjer-i-hjernen-hos-avhengige",
    "title": "Nei, du er ikke avhengig av sukker",
    "section": "Hvilke endringer skjer i hjernen hos avhengige?",
    "text": "Hvilke endringer skjer i hjernen hos avhengige?\nFor å utvikle avhengighet er det nødvendig med vedvarende eksponering for den aktuelle substansen. Det er derimot ingen direkte sammenheng mellom inntak av en substans og utvikling av avhengighet. Her spiller både biologiske og miljøfaktorer inn. Vi vet ikke nøyaktig hvorfor noen mennesker utvikler avhengighet og andre ikke, men dette er sannsynligvis en følge av genetiske predisposisjoner, biologiske prosesser, sosiale og andre miljøfaktorer. Det vi derimot ser i hjernen til mennesker og gnagere som er avhengige, er omfattende endringer i viktige kretsløp av aktivitet. Til tross for at studiet av dette har pågått i over to tiår er vi enda ikke i mål med å kartlegge alle endingene som skjer. Jeg vil derimot ta for meg visse veletablerte endringer som man kan observere i hjernen til individer som er avhengige.\nPå cellenivå kan man hos gnagere som er avhengige av kokain eller amfetamin observere forgrening på dendrittene til cellene i Nucleus Accumbens (Nac) og Prefrontal cortex (PFC). Dendrittene er tråder som står ut av cellekroppen og kopler sammen hjerneceller i store nettverk. Når dendrittene utvikler forgreninger (se figur under) øker dette overflatearealet og tettheten til cellene. Dette fører trolig til økt sensitivitet i disse hjerneområdene, som er relatert til motivasjonen for å innta en substans. Her skiller vi mellom det å ha lyst på noe og det å like noe. Forgreningen av dendrittene i denne delen av hjernen fører trolig til økt lyst på substansen individet er avhengig av, uten å påvirke hvor mye vedkommende liker substansen. Rapporter fra avhengige individer tyder på at de ofte opplever en kompulsiv lyst på stoffet til tross for at de ikke opplever nytelse av å innta det.\nPå nevrotransmitternivå kjenner de fleste til at avhengighet er knyttet til endringer i dopaminsensitivitet og -utskillelse. Dette er derimot bare en liten del av historien. Hos avhengige ser man endringer i en lang rekke nevrotransmittersystemer, deriblandt de som involverer GABA, opiater, serotonin og flere ulike nevropeptider. Når sensitivitet og utskillelse av disse nevrotansmitterne endres fører dette til betydelige dysfunksjoner i sammenhengende kretser i hjernen. Den mesokortikale (mesocortical) kretsen er en av de som er mest studert og tilsynelatende mest endret ved avhengighet; igjen kan dette relateres til motivasjon og ønske om å innta en substans uten økning i hvor mye nytelse man opplever av substansen. Den mesolimbiske (mesolimbic) kretsen ser også ut til å være sentralt involvert, noe som kan tyde på at emosjoner spiller en rolle i utviklingen og opprettholdelsen av avhengighet."
  },
  {
    "objectID": "artikler/sukkeravhengighet.html#hva-med-mat-eller-sukker",
    "href": "artikler/sukkeravhengighet.html#hva-med-mat-eller-sukker",
    "title": "Nei, du er ikke avhengig av sukker",
    "section": "Hva med mat eller sukker?",
    "text": "Hva med mat eller sukker?\nDe fleste studier av avhengighet er gjort hos mennesker og rotter, og hovedsakelig på avhengighet av kokain og amfetamin. Grunnen til dette er fordi det er stoffer som er relativt enkle å administrere, og siden disse som oftest fører til en økning i fysisk aktivitet kan man studere hvor mye rotter er villige til å jobbe for å få tilgang på stoffet (for eksempel hvor mange ganger de er villige til å trykke på en pedal). Med for eksempel heroin eller andre stoffer som virker sløvende, kan dette være problematisk da rottene etter hvert vill jobbe saktere og saktere ettersom stoffet setter inn. Stoffene som brukes i forskning på avhengighet (og læring mer generelt) kalles ofte for forsterkere. En kjapp innføring i hva en forsterker er og hvilke ulike typer som finnes må tas med her"
  },
  {
    "objectID": "artikler/sukkeravhengighet.html#naturlige-og-kunstige-forsterkere",
    "href": "artikler/sukkeravhengighet.html#naturlige-og-kunstige-forsterkere",
    "title": "Nei, du er ikke avhengig av sukker",
    "section": "Naturlige og kunstige forsterkere",
    "text": "Naturlige og kunstige forsterkere\nNår en rotte er villig til å trykke på en pedal for å få tilgang på en gjenstand eller en substans, kan man kalle denne gjenstanden/substansen for en “forsterker”, fordi den forsterker utførelsen av aktiviteten. Enhver substans som fører til utskillelse av dopamin kan kalles for en forsterker. Normalt skiller man mellom naturlig og kunstige forsterkere. Naturlige forsterkere er forsterkere som har en funksjon for overlevelse; det at man er villig til å jobbe for å oppnå disse er normalt sett en positiv ting. Naturlig forsterkere kan være for eksempel mat, sex eller sosialt samvær. Alle disse fører til utskillelse av dopamin, og en påfølgende positiv følelse. Dette er en svært viktig overlevelsesfunksjon, og helt nødvendig for at vi skal kunne fungere normalt. Når man leser i tabloidene at “sukker har samme effekt i hjernen som heroin” er det dette man mener; det fører til dopaminutskillelse. De glemmer derimot å nevne alle de betydelige forskjellene som oppstår i hjernen ved kronisk bruk av heroin kontra sukker.\nKunstige forsterkere er forsterkere som ikke har en overlevelsesfunksjon i seg selv, men som derimot kan ha negative konsekvenser for oss. Her finner vi blant annet rusmidler. Vi kan også skille mellom primære og sekundære forsterkere. En primær forsterker fører direkte til utskillelse av dopamin; dette kan for eksempel være kokain eller nikotin. En sekundær forsterker er en forsterker som assosieres med den primære forsterkeren og som fører til en mindre utskillelse av dopamin, samt en påfølgende motivasjon til å innta den primære forsterkeren; dette kan for eksempel være brukerutstyr for heroin, en lighter, et sted knyttet til inntak av substansen eller lignende. Slike primær- og sekundær-assosiasjoner skjer også mellom naturlige forsterkere og assosierte gjenstander, og kan føre til påminnelser om den naturlige motivasjonen vi alle har mot å innta disse substansene."
  },
  {
    "objectID": "artikler/sukkeravhengighet.html#sukkeravhengighet-da",
    "href": "artikler/sukkeravhengighet.html#sukkeravhengighet-da",
    "title": "Nei, du er ikke avhengig av sukker",
    "section": "Sukkeravhengighet da?",
    "text": "Sukkeravhengighet da?\nSå hvis mat og sukker fører til økt utskillelse av dopamin, som i sin tur fører til økt ønske om å innta dem, hvorfor kan man da ikke si at man er avhengig av sukker?\nFor det første fører ikke kronisk inntak av sukker til dysfunksjoner i hjernen; derimot er hjernens primære energikilde nettopp sukker i form av glukose. Både mennesker og rotter opplever et sug etter sukker nettopp fordi det er nødvendig for å opprettholde optimal hjernefunksjon, og fordi det i vår evolusjonære historie har vært viktig for oss å innta søte matvarer som for eksempel frukt for å få i oss nok energi. I tillegg kan det nevnes at søt mat opp gjennom evolusjonen også har representert trygg mat, da giftige forbindelser i naturen sjelden smaker søtt, noe som også kan forklare hvorfor vi trekkes mot det søte. Selv om raffinert sukker, eller karbohydrater generelt for den saks skyld, kanskje ikke er livsnødvendig for vår funksjon slik vi lever i dag, ville det vært helt totalt bakvendt og destruktivt hvis en av våre viktigste energikilder gjennom historien skulle ført til betydelige dysfunksjoner i hjernen som i sin tur førte til alvorlige negative konsekvenser for adferd og sjanser for overlevelse.\nLikevel, det at visse mennesker opplever en sterkere trang til å innta sukker enn andre er det liten tvil om. Det at visse mennesker inntar mer mat enn de behøver er det heller ingen tvil om. Og det at dette i sin tur kan føre med seg alvorlige negative konsekvenser er det heller ingen tvil om. Hvorfor kan man ikke da si at mennesker som har disse erfaringene er avhengige? Grunnen er så enkel som at i ren vitenskapelig forstand er det tilnærmet umulig at de samme prosessene som bidrar til kokain- eller heroin-avhengighet skal kunne føre til sukkeravhengighet. Ingen foreløpige studier tyder på abnormaliteter i nevrotansmitterkretser eller forgrening av dendritter for å nevne noen få eksempler.\nHvis vi grovt sett sier at avhengighet handler om en økt lyst på en substans som følger av dysfunksjoner i områder av hjernen som har med motivasjon å gjøre, så er det lite som tyder på at problemer med sukkerinntak har de samme underliggende mekanismene. Det som derimot er mer sannsynlig er at vi alle har en basal, naturlig, medfødt lyst på sukker, men av noen av oss har en svekket evne til å kontrollere denne lysten. Manglende impulskontroll har jeg så vidt vært inne på tidligere, og også her vil jeg presisere at det ikke er meningen å si at de som sliter med å kontrollere sitt inntak av sukker «bare» skal ta seg sammen. Dette handler ikke om å bagatellisere, men å skille begreper fra hverandre. Når man snakker om avhengighet snakker man enten om et behov som fører til abstinens ved manglende inntak, eller om en motivasjon til å innta en substans til tross for alvorlige negative konsekvenser. Det er altså ikke klinisk mulig å bli avhengig av en naturlig forsterker på samme måte som man kan bli avhengig av en kunstig forsterker. Det er derimot mulig å ha varierende evne til å kontrollere egne impulser, eller rett og slett være preget av dårlige vaner. Dette er ingenting å kimse av, men problemet løses heller ikke ved å diagnostisere en selv med en lidelse en ikke har. Ikke bare kan dette føre til forvirring både blant rusmisbrukere, stoffavhengighet, helsepersonell eller hos mennesker som sliter med matinntak, men det fører til en propagering av terminologi brukt på feil måte i feil situasjon. Selvfølgelig kan det føles godt å kunne si at man er «avhengig», men når det ikke er det som er det faktiske problemet løser man ingen verdens ting.\nEn av de viktigste grunnene til at man må skille psykiske lidelser ut ifra hvilke underliggende hjernedysfunksjoner som forårsaker dem er at dette er viktig i utviklingen av behandlinger. Om 10 år vil vi kanskje ha utviklet psykofarmaka som kan brukes i behandling av de underliggende årsakene til avhengighet, men ikke til impulskontroll. I slike tilfeller er det viktig å vite hva som feiler en for å kunne foreskrive rett behandling. Man vil aldri kunne behandle de som sliter med overforbruk av sukker og de som sliter med avhengighet av kokain med samme medisin; nettopp fordi disse to tilstandene ikke er de samme.\nSå, neste gang du har lyst til å bruke uttrykket «avhengighet» om alt som er vanskelig å motstå, tenk om igjen. Uansett hvor vanskelig det er å motstå den sjokoladen: Du er ikke avhengig av sukker!\nReferanser:\n\nBenton, D. (2010). The plausibility of sugar addiction and its role in obesity and eating disorders. Clinical Nutrition, 29, 288-303.\nVolkow, N. D., & Li, T. K. (2004). Drug addiction: the neurobiology of behaivour gone awry. Nature Reviews Neuroscience, 5, 936-970."
  },
  {
    "objectID": "artikler/stump-royken.html",
    "href": "artikler/stump-royken.html",
    "title": "Stump Røyken",
    "section": "",
    "text": "Det er liten tvil om at å stumpe røyken er ett av de viktigste grepene du kan gjøre for helsen din, om ikke det aller viktigste. Hvorfor er dette da så vanskelig for mange, mens andre kan slutte på dagen uten videre problemer? I dette innlegget kommer jeg inn på noen av de negative helseeffektene av røyk, og forteller deg hvorfor du bør slutte!"
  },
  {
    "objectID": "artikler/stump-royken.html#risikofaktor-for-sykdom",
    "href": "artikler/stump-royken.html#risikofaktor-for-sykdom",
    "title": "Stump Røyken",
    "section": "Risikofaktor for sykdom",
    "text": "Risikofaktor for sykdom\nRøyking er som kjent en viktig risikofaktor for å utvikle sykdommer. Hovedsakelig tenker man da på lungekreft, men røyk gir også økt risiko for andre krefttyper og hjertesykdom! Det kan blant annet nevnes at dersom du har hatt et hjerteinfarkt, kan du ved å kutte ut røyken halvere risikoen for å utvikle en ny hjerterelatert hendelse.\nRøyken påvirker flere ting i blodårene våre på en negativ måte. For det første gir røyk en mer ugunstig fordeling av blodlipidene våre. Dette er som kjent en risiko for sykdommer relatert til hjertet. I tillegg gjør røyken blodplatene mer klebrige, slik at det lettere dannes blodpropper. Av effekter på selve åreveggen så øker røyken det oksidative stresset, slik at det lettere dannes skader der det kan avleires fettstoffer. Dette gir en trangere passasje, slik at blodtilførselen til vevet nedenfor avleiringene blir dårligere. Spesielt under fysisk aktivitet når blodtrykket øker kan dette gi problemer. Det hjelper ikke på situasjonen at blodets oksygenbærende kapasitet reduseres, siden hemoglobinmolekylene blir opptatt med å frakte karbonmonoksid, CO, fra røyken i stedet.\nNå må det selvfølgelig også nevnes at røyk ikke nødvendigvis er en risikofaktor for enkeltindividet. Det er mange eksempler på folk som har røykt masse og likevel blitt svært gamle, så med stor sannsynlighet er det en genetisk predisponering for hvordan man reagerer på røykingen. Altså, røyk er ikke sunt for noen, men det gir heller ikke den samme risikoen for alle.\nDet som likevel er helt klart er at hvis en større gruppe slutter å røyke, vil den gjennomsnittlige sykdomsrisikoen synke betraktelig!"
  },
  {
    "objectID": "artikler/stump-royken.html#avhengighet-og-det-å-slutte",
    "href": "artikler/stump-royken.html#avhengighet-og-det-å-slutte",
    "title": "Stump Røyken",
    "section": "Avhengighet og det å slutte",
    "text": "Avhengighet og det å slutte\nDet er nikotinen i røyken som gir avhengighet. Nikotinen binder til nikotinreseptorer i hjernen, som gir en positiv opplevelse for den som røyker. Når man røyker over tid, utvikles det flere av disse reseptorene, slik at de positive opplevelsene med røyken økes. Disse reseptorene forsvinner ikke når man slutter å røyke, noe som gjør at det er veldig lett å havne utpå igjen om man f.eks. tar seg en røyk på fest. Derfor er det helt klart best å kutte ut alt for godt om man først bestemmer seg for å slutte!\nDet tilsettes flere stoffer i røyken for at produsentene skal selge mer og dermed øke fortjenesten. Blant annet gjelder dette stoffer som øker nikotinopptaket til hjernen, og stoffer som får sigaretten til å brenne raskere. Dette fører til at avhengigheten blir sterkere og siden hver røyk tar kortere tid, er det stor sjanse for at antallet sigaretter økes.\nDen fysiske avhengigheten av røyk forsvinner på 2-4 uker, men den psykiske avhengigheten kan vare mye lenger. Derfor er det lurt å gjøre noe med vanene rundt det å røyke i tillegg til selve røykeslutten. Dette kan f.eks. være at dersom man alltid starter dagen med en røyk og kaffe, kan det være lurt å også droppe denne kaffekoppen i en periode. I andre situasjoner der det er naturlig å ta en røyk, kan det også være nyttig å endre på det man pleier å gjøre, noe som kan gjøre det enklere å droppe røyken.\nDen fysiske avhengigheten (pga nikotinreseptorene) kan oppleves svært ulikt fra person til person. For de som opplever store abstinenser, finnes det tilbud som nikotinplaster eller medikamenter. Et vanlig medikament heter champix, og fungerer ved å blokkere nikotinreseptorene. Da vil man ikke lenger merke de positive opplevelsene ved røyken, og det blir enklere å droppe den. Røyketelefonen er også et tilbud for de som ønsker oppfølging og gode råd underveis.\nOm man ønsker å fortelle andre om røykesluttplanene eller ikke er veldig individuelt. For mange kan det være positivt å fortelle det til andre, siden man da kan få støtte og hjelp til å slutte. For andre kan det oppfattes som et økt press, og nederlaget ved å mislykkes kan oppleves enda sterkere om mange vet om det. Her må man rett og slett velge selv hva man setter høyest.\nHvor vanskelig det er å slutte med røyk er veldig individuelt. For noen er det ikke noe problem i det hele tatt, mens andre opplever store problemer. Her spiller nok forventninger i stor grad inn, som en slags selvoppfyllende profeti. Om an forventer at det kommer til å bli veldig vanskelig å slutte, så blir det gjerne det, men om man bestemmer seg for at dette ikke skal være noe problem kan det være det blir mye enklere. For å sitere kong Harald: “Det var skuffende enkelt å slutte å røyke”. Husk også at de fleste som har sluttet å røyke har hatt flere enn to forsøk bak seg, så om du mislykkes første gang er det bare å prøve igjen. Da har du også fordelen av at du kan lære av dine egne feil fra forrige forsøk!\nDet er også dyrt å røyke, og en bevisstgjøring av hvor mye penger som går med på røyk kan gi en god motivasjon til å stumpe røyken for godt. Her er en tabell som viser hvor mye du sparer på å kutte røyken, utifra hvor mye du røyker per dag.\n\n\n\nSigaretter per dag\n1 mnd\n3 mnd\n1 år\n5 år\n10 år\n\n\n10\n1240\n3720\n14600\n73000\n146000\n\n\n15\n1860\n5580\n21900\n109500\n219000\n\n\n20\n2480\n7440\n29200\n146000\n292000\n\n\n25\n3100\n9300\n36500\n182500\n365000\n\n\n30\n3720\n11160\n43800\n219000\n438000\n\n\n35\n4340\n13020\n51100\n255500\n521000\n\n\n40\n4960\n14880\n58400\n292000\n584000"
  },
  {
    "objectID": "artikler/stump-royken.html#visste-du-at",
    "href": "artikler/stump-royken.html#visste-du-at",
    "title": "Stump Røyken",
    "section": "Visste du at",
    "text": "Visste du at\nEtter røykeslutt tar det\n\n20 min før blodtrykk og puls er tilbake til normalen\n24 timer før risikoen for akutt hjerteinfarkt er redusert\n48 timer før lukt- og smaksevnen er forbedret\n72 timer før lungekapasiteten øker, og etter 2-3 mnd er kapasiteten økt inntil 30%\n1 år før risikoen for akutt hjerteinfarkt er halvert"
  },
  {
    "objectID": "artikler/stump-royken.html#avslutning",
    "href": "artikler/stump-royken.html#avslutning",
    "title": "Stump Røyken",
    "section": "Avslutning",
    "text": "Avslutning\nJeg håper at dette blogginnlegget har gitt deg en ekstra motivasjon til å stumpe røyken for godt. Som nevnt i innledningen er røykeslutt det viktigste enkelttiltaket du kan gjøre for helsen din, og kombinert med andre tiltak som forbedringer i kostholdet og en økning i aktivitetsnivået er du på god vei til en optimal helse! Våre råd for en bedre helse er et godt utgangspunkt!"
  },
  {
    "objectID": "artikler/stresshandtering.html",
    "href": "artikler/stresshandtering.html",
    "title": "Dette påvirker håndtering og opplevelse av stress",
    "section": "",
    "text": "I forrige artikkel gav jeg en oversikt over hvordan en typisk stressrespons utarter seg. Likevel ble det påpekt at stress varierer fra person til person. Hvorvidt en stressrespons forekommer, samt hvor sterkt den er, påvirkes av faktorer som varierer basert på situasjon, gener, oppvekst, erfaring, og personlighet. Her vil jeg gjøre rede for en del av disse faktorene. I senere artikler vil jeg komme tilbake til hvordan disse variasjonene kan ha betydning for en persons fysiske og psykiske helse.\nArtikkelen er basert på review-artikkelen «The time dimension in stress responses: Relevance for survival and health (1)."
  },
  {
    "objectID": "artikler/stresshandtering.html#stabile-trekk",
    "href": "artikler/stresshandtering.html#stabile-trekk",
    "title": "Dette påvirker håndtering og opplevelse av stress",
    "section": "Stabile trekk",
    "text": "Stabile trekk\nStabile trekk er betegnelsen som gis på egenskaper som varierer mennesker imellom. Dette inkluderer genetiske forskjeller, men også forskjeller som kommer som resultat av påvirkning gjennom en persons liv. Eksempler på slik påvirkning kan være stress som påføres under mors svangerskap (prenatalt stress), ulike kostholdsfaktorer og varierende nivåer av hormoner gjennom oppveksten. Stabile trekk vil påvirke hvordan en person takler stressende situasjoner.\nGenerelt kan man si at litt stress under barnets utvikling har positiv effekt. Dette vil føre til en redusering av stressrespons når man utsettes for stressende situasjoner senere i livet. Litt motgang kan altså gjøre en sterkere og bedre rustet til å takle fremtidige vanskelige situasjoner. Mye stress tidlig i livet kan derimot ha en svært negativ effekt på evne til å takle stress senere. Dette kan blant annet føre til langvarig endring i hjernens struktur og kjemi, og føre til det man kaller sensitivisering. Sensitivisering vil jeg komme tilbake til i en senere artikkel"
  },
  {
    "objectID": "artikler/stresshandtering.html#situasjonsfaktorer",
    "href": "artikler/stresshandtering.html#situasjonsfaktorer",
    "title": "Dette påvirker håndtering og opplevelse av stress",
    "section": "Situasjonsfaktorer",
    "text": "Situasjonsfaktorer\nStabile trekk påvirker hvordan kroppen reagerer på endokrinologisk-, nevrokjemisk-, immunologisk- og atferdsnivå når vi utsettes for stress. Men situasjonen påvirker også hvordan stressresponsen utarter seg. En stressrespons kan utløses av en hvilken som helst fysisk stimulus, og responsen er både individuell og situasjonsbetinget. «Ulike mennesker reagerer ulikt på ulik stimuli i ulike situasjoner». Grunnen til dette er at forholdet mellom stimulus og respons er ikke-lineær. Etter at stimulusen har blitt oppdaget må informasjonen tolkes og filtreres av hjernen, og det er ulikheter i tolkningen som resulterer i variasjon i respons. Mer spesifikt finner vi to relevante teoretiske «filtre» som påvirker hvordan vi opplever stress. Det første filteret handler om stimulus-forventning og det andre filteret handler om respons-resultat-forventning. Jeg vil nå forklare litt nærmere hva som menes med dette.\n\nStimulus-forventning\nVi har alle forventninger om hva en stimulus er, basert på våre tidligere erfaringer. Disse forventningene kommer av den typen læring som kalles for klassisk betinging, hvor en stimuli vekker ulike spesifikke assossiasjoner. Hvis du forventer at en farlig stimulus er farlig vil dette være bra, og stressresponsen vil sette inn for at du skal kunne unngå denne farlige stimulusen. Det vil derimot være negativt hvis en farlig stimulus ikke vekker assossiasjoner til noe farlig, siden du da ikke vil forvente den potensielle skaden stimulusen kan påføre deg. Det kan også være at en helt ufarlig stimulus vekker assossiasjoner til noe farlig, og at stressresponsen settes inn selv om dette ikke er nødvendig. Dette kan også ha negative konsekvenser, da stressresponsen ikke bør aktiveres når det ikke er nødvendig.\nStimulus-forventning påvirker hvordan vi opplever en stimulus, og også hvilken effekt stimulusen har på oss. Et godt eksempel på dette er hvis du drikker en dyr vin kontra en billig vin. Studier viser at folk rapporterer at en vin smaker bedre hvis de har fått oppgitt at denne er svært kostbar, sammenliknet med hvis de har fått oppgitt at vinen var billig (2). Dette skjer selv om det er nøyaktig samme vin de får smake på. Ikke bare endres vår subjektive oppfatning av vinen, men vi ser også ulikheter i hjerneaktivering avhengig av hvilken informasjon vi har fått om vinen vi drikker. Stimulus-forventning er også knyttet til placebo-effekten, for eksempel ved at forventningen om at en behandling skal ha en effekt bidrar til at den virker bedre.\n\n\nRespons-resultat-forventning\nStressresponsen påvirkes ikke bare av hvilke assossiasjoner vi har til potensielt stressende stimuli, men også til hvilke forventninger vi har til hva vi kan gjøre for å unngå eller eliminere den stressende stimulusen. Denne typen forventning er knyttet til operant betinging, og handler om hva vi tror kommer til å skje hvis vi foretar oss noe. Hvis vi utsettes for en stressende stimulus, men vet at vi enkelt kan respondere og eliminere stimulusen så behøver vi ikke å utløse noen stor stressrespons siden vi allerede er godt forberedt og vet hvilke tiltak som må iverksettes. Dette er ikke nødvendigvis relatert til hvor godt vi i realiteten er rustet til å takle situasjonen, men til hvor godt vi forventer at vi kan takle situasjonen.\nDette ble demonstrert i et klassisk eksperiment fra 1978 som ble utført på menn som trente til å bli fallskjermjegere (3). Kortisol- og testosteronnivåer ble målt rett før og rett etter mennenes aller første treningshopp. Rett etter hoppet økte nivåene av kortisol, og nivåene av testosteron falt. Dette indikerer at mennene opplevde stress. Det de derimot så, allerede på dag to i treningen, var at disse hormonelle endringene var kraftig redusert, og etter svært kort tid var stressresponsen så å si eliminert. Dette skjedde lenge før mennene hadde mestret fallskjermhopping, og de var i aller høyeste grad fortsatt på nybegynnernivå. Det som derimot hadde skjedd var at mennenes forventning til sine egne evner (deres respons-resultat-forventning) var positiv. De følte at de kunne mestre fallskjermhoppet, til tross for at de i realiteten ikke hadde den nødvendige treningen.\nUrsin og Eriksen har formulert en teori for hvordan respons-resultat-forventning påvirker hvordan vi takler stressende situasjoner. Jeg vil komme nærmere inn på teorien i en senere artikkel, men vil her oppsummere raskt. Hvis vi har en positiv respons-resultat-forventning opplever vi at vi er i stand til å takle stressende stimuli. Vi opplever det som kan kalles for mestring. Hvis vi derimot har en negativ respons-resultat-forventning så forventer vi at uansett hva vi foretar oss vil utfallet være negativt. Da opplever vi det som kan kalles for håpløshet. Vi kan også ha en totalt fraværende respons-resultat-forventning. Da er vi av den oppfatningen at uansett hva vi gjør så kan vi ikke påvirke utfallet av situasjonen. Da opplever vi det vi kan kalle for hjelpeløshet. Det viktige her er ikke hva vi faktisk kan gjøre, men hva vi forventer at vi er i stand til å gjøre i en gitt situasjon. Respons-resultat-forventning hjelper hjernen og kroppen vår med å bestemme seg for hvordan den skal reagere i en gitt situasjon. Hvorvidt vi opplever mestring, håpløshet eller hjelpeløshet påvirker hvordan stressresponsen utarter seg, og kan også ha stor innflytelse på vår fysiske og psykiske helse. Dette vil jeg også komme nærmere inn på i senere artikler."
  },
  {
    "objectID": "artikler/stresshandtering.html#oppsummering",
    "href": "artikler/stresshandtering.html#oppsummering",
    "title": "Dette påvirker håndtering og opplevelse av stress",
    "section": "Oppsummering",
    "text": "Oppsummering\n\nMange faktorer påvirker hvordan eller hvorvidt stressresponsen utarter seg hos hver enkelt person.\nStabile trekk er relativt permanente og varierer fra person til person. Slike trekk bestemmes av blant annet gener, opplevelse av stress tidlig i livet, ernæring og hormoner.\n\nGenerelt kan man si at litt stress tidlig i livet er positivt, men overdrevent stress kan føre til sensitivisering og ha en negativ effekt på evne til å takle stressende situasjoner senere i livet.\n\nSituasjonsfaktorer varierer fra situasjon til situasjon, og spesielt til hvordan vi opplever at vi kan takle en potensielt stressende stimulus.\nStimulus-forventning: De assossiasjonene en stimulus vekker i oss vil påvirke hvordan vi forholder oss til den gitte stimulusen.\nRespons-resultat-forventning: Hvorvidt vi forventer at vi er i stand til å takle en gitt stimulus vil påvirke hvordan vi reagerer i situasjonen.\n\nPositiv respons-resultat-forventning = mestring\nNegativ respons-resultat-forventning = håpløshet\nFraværende respons-resultat-forventning = hjelpeløshet\n\n\nAlle disse faktorene er avgjørende for hvordan vi opplever og mestrer hverdagen, og kan påvirke vår langvarige psykiske og fysiske helse. Dette vil jeg komme tilbake til i senere artikler.\nReferanser:\n\nEriksen, H. R., & Ursin, H. (1999). The time dimension in stress responses: Relevance for survival and health, Psychiatry Research, 85, 39-50.\nPlassmann, H., O’Doherty, J., Shiv, B., & Rangel, A. (2008). Marketing actions can modulate neural representations of experienced pleasantness. PNAS, 105, 1050-1054.\nLevine, S. (1978). Cortisol change following repeated experiences with parachute training (pp. 51-56). In H. Ursin, E. Baade & S. Leving (eds), Psychobiology of Stress: A study of coping in men. New York: Academic Press."
  },
  {
    "objectID": "artikler/spise-variert.html",
    "href": "artikler/spise-variert.html",
    "title": "Hvorfor bør du spise variert?",
    "section": "",
    "text": "Skal vi tro alle reklamene for kosttilskudd som ruller over tv-skjermen? Skulle nesten tro at helt vanlig mat ikke lenger virker, og at kosttilskudd er veien å gå for å oppnå god helse. Er det sånn at vi har gjort oss avhengige av kosttilskudd for å holde oss sunn og frisk, eller kan vi få alt vi trenger fra maten vi spiser? Og hvordan skal vi sikre at vi får til dette?"
  },
  {
    "objectID": "artikler/spise-variert.html#behov",
    "href": "artikler/spise-variert.html#behov",
    "title": "Hvorfor bør du spise variert?",
    "section": "Behov",
    "text": "Behov\nFor at kroppen skal fungere optimalt er vi helt avhengig av å dekke behovene for alle næringsstoffene. Alle sammen spiller sentrale roller i vår fysiologi, og når noe mangler så er det noe som ikke fungerer som det skal. Hvor mye vi trenger av hvert næringsstoff varierer en del. For vitaminer og mineraler sier helsedirektoratet “ikke for lite, ikke for mye”, noe som forteller oss at vi trenger en viss mengde, men at det også kan bli for mye og skape problemer på denne måten. Det siste er ikke noe du trenger å tenke på om du bare spiser vanlig mat.\nHusk at retningslinjene er basert på en vurdering av den tilgjengelige forskningen, og er et uttrykk for gjennomsnittet av en befolkning. Ditt spesifikke behov vil du ikke kunne beregne nøyaktig, fordi forhold som størrelse, aktivitetsnivå og alder vil være med å påvirke dine personlige behov. De offentlige anbefalingene vil likevel være tilstrekkelig for de aller, aller fleste.\nDe energigivende næringsstoffene (karbohydrat, fett og protein) er viktige for å tilføre den energien vi trenger for å overleve og fungere, og fett og protein fungerer i tillegg som byggesteiner. De ulike vitaminene og mineralene har viktige funksjoner overalt i kroppen, blant annet for å kunne utnytte oss av energien i maten vi spiser. Mer inngående informasjon om dette finner du i vår artikkelserie om næringsstoffer.\nFor å dekke behovene for de energigivende næringsstoffene gjelder det å spise nok mat. Spiser vi mer enn vi trenger vil den overflødige energien lagres som fettvev og vi legger på oss. Spiser vi derimot mindre enn vi bruker må vi hente ut lagret energi fra fettvevet, og vi blir slankere. Mer om dette kan du lese i artikkelen om energibalansen. Behovene for vitaminer og mineraler dekkes vanligvis i et normalt kosthold, men spiser du veldig ensidig eller lite kan du risikere å utvikle mangeltilstander."
  },
  {
    "objectID": "artikler/spise-variert.html#spis-variert",
    "href": "artikler/spise-variert.html#spis-variert",
    "title": "Hvorfor bør du spise variert?",
    "section": "Spis variert",
    "text": "Spis variert\nFor det første vil jeg si at det ikke er spesielt vanskelig å dekke alle behovene gjennom kostholdet alene. Litt kunnskap og planlegging av hvilken mat du velger å spise er alt som skal til. Myndighetene har i alle år rådet oss til å spise variert, og om du skal ta med deg bare en ting fra dette innlegget, så er det nettopp dette!\nUlike matvarer bidrar med forskjellige næringsstoffer, noe som er grunnen til at et ensidig kosthold kan føre til mangeltilstander. Spiser du lite, f.eks. fordi du slanker deg, er det desto viktigere å velge smart fordi redusert matinntak også gir mindre næringsstoffer. De som spiser mye vil dermed ha større friheter i kostholdet sitt, men det er en naturlig følge av at det totale inntaket av næringsstoffer er høyere.\nFor å dekke alle behovene kan det være praktisk å tenke på de ulike matvaregruppene, og sørge for at du over tid er innom flere av disse. Her følger en rask oversikt over ulike matvaregrupper og hva de bidrar med i kostholdet ditt.\n\nGrønnsaker\nGenerelt sett er grønnsaker energifattige, men inneholder mye vitaminer og mineraler. Dette gjør grønnsaker til svært næringstette matvarer som du kan spise mye av uten at det går noe særlig utover energibudsjettet ditt. Grønnsaker er også en fin kilde til fiber, som er positivt for tarmfunksjon og blodsukkerregulering. De er også basedannende i kroppen, og bidrar til å balansere effektene av de fleste andre matvarer som er syredannende.\n\n\nFrukt og bær\nFrukt og bær egner seg ypperlig som dessert eller mellommåltid. Sammenlignet med andre alternativer inneholder disse en del vitaminer og mineraler og mindre energi. C-vitamin finner vi bare i frukt, bær og grønnsaker. Som grønnsakene er også disse matvarene basedannende.\n\n\nKjøtt\nKjøtt er en fantastisk proteinkilde, og inneholder en rekke viktige mineraler. Spesielt er kjøtt en god kilde til jern, og dette jernet tas mye lettere opp enn jern fra planteriket. Også B-vitaminer finner vi mye av i kjøtt.\n\n\nFisk og sjømat\nSom kjøtt er også fisk en god kilde til protein og en rekke vitaminer og mineraler. Jod er et mineral vi i stor grad får fra fisk og sjømat. Fisk, spesielt fet fisk, er en god kilde til de viktige omega-3-fettsyrene som er essensielle for oss. Fet fisk er også en av de få matvarene som inneholder D-vitamin.\n\n\nEgg\nEgg er en supermatvare som inneholder så godt som alt vi trenger. Proteinet er av topp kvalitet, og med unntak av C-vitamin inneholder egget også alle vitaminene og mineralene. Spesielt eggeplommen er rik på næringsstoffer, mens hviten hovedsakelig består av vann og protein.\n\n\nMeieriprodukter\nMelk er også en supermatvare, og der egget inneholder alt som skal til for å lage en kylling, inneholder melken alt som skal til for å fø en kalv. Alle pattedyr, mennesket inkludert, drikker morsmelk den første tiden. Melk inneholder protein av høy kvalitet, og mange vitaminer og mineraler. Spesielt viktig er melken som kilde til kalsium og riboflavin.\n\n\nNøtter\nNøtter er en veldig fin energikilde, og spesielt rik på mineraler. Nøtter er også en fin kilde til E-vitamin. Paranøtter er en eksepsjonelt god kilde til selen! Spis gjerne nøtter daglig, men tenk litt over mengdene da det fort blir mye energi av det!\n\n\nFullkorn\nSkal du spise kornprodukter så bør du av mange grunner velge fullkornsvariantene. Disse inneholder mer fiber enn de fine variantene, noe som blant annet påvirker blodsukkerresponsen etter et måltid. Innholdet av vitaminer og mineraler er høyere, men samtidig er biotilgjengeligheten lavere på grunn av mer antinæringsstoffer som fytat. Så selv om du ikke nødvendigvis tar opp så mye mer vitaminer og mineraler ved å velge fullkorn, så er de likevel et bedre valg på grunn av høyere fiberinnhold og at de metter bedre."
  },
  {
    "objectID": "artikler/spise-variert.html#konklusjon",
    "href": "artikler/spise-variert.html#konklusjon",
    "title": "Hvorfor bør du spise variert?",
    "section": "Konklusjon",
    "text": "Konklusjon\nMålet med dette innlegget er å gjøre deg bevisst på hvorfor det anbefales å spise variert. I tillegg til at dette sikrer inntaket av alle næringsstoffene, så gir det deg større friheter og muligheter i forhold til kostholdet. Strenge dietter har absolutt sin plass i gitte situasjoner, men for de fleste vil mer frihet være hensiktsmessig. Det øker i det minste sjansen for at de eventuelle tiltakene du velger å gjøre i kostholdet ditt blir varige.\nJeg sier ikke at du skal eller bør inkludere alle matvaregruppene i kostholdet ditt, hvertfall ikke daglig. Jeg er for en individuell tilnærming til kostholdet, der hver enkelt tilpasser maten til egne preferanser og målsetninger. Det er imidlertid veldig gunstig å være innom en del av de ulike matvaregruppene, hvertfall over tid, for å sørge for at du får i deg alt du trenger. Gjør du dette trenger du ikke å bekymre deg for om du trenger kosttilskudd eller noe annet fancy, da holder det lenge med den vanlige maten!"
  },
  {
    "objectID": "artikler/sovnmangel-overvekt.html",
    "href": "artikler/sovnmangel-overvekt.html",
    "title": "Kan søvnmangel bidra til overvekt?",
    "section": "",
    "text": "Det å sove lite er assosiert med en høyere kroppsvekt. Er dette tilfeldig, eller kan det være at søvnmangelen bidrar til vektøkning? En studie [1] som nylig ble publisert i American Journal of Clinical Nutrition så på dette.\nSult og metthet reguleres via flere systemer, både langsiktige og kortsiktige. Målet med denne reguleringen er å opprettholde en stabil kroppsvekt og dermed unngå over- og undervekt. Det antas at langsiktig regulering av disse hovedsakelig styres hormonelt, og sentrale hormoner er leptin, ghrelin og insulin.\nMan har i tidligere studier sett at redusert søvnmengde påvirker flere av disse hormonene, og på den måten kan det også påvirke kroppens regulering av inntak og forbruk. Forfatterne av denne studien ønsket derfor å se på hvordan søvnmengde påvirket hjernens respons på matinntak hos normalvektige."
  },
  {
    "objectID": "artikler/sovnmangel-overvekt.html#hvordan-studien-ble-gjennomført",
    "href": "artikler/sovnmangel-overvekt.html#hvordan-studien-ble-gjennomført",
    "title": "Kan søvnmangel bidra til overvekt?",
    "section": "Hvordan studien ble gjennomført",
    "text": "Hvordan studien ble gjennomført\nDe 26 deltakerne i studien var normalvektige (BMI 22-26), og gjennomsnittsalderen var 35 år. Før studien måtte de sove 7-9 timer hver natt over en periode på to uker, og de som ikke gjennomførte dette ble ekskludert. Andre eksklusjonskriterier var blant annet røyking, diabetes, tidligere narkotika- eller alkoholmisbruk, skiftarbeid, reising på tvers av tidssoner i en viss periode før oppstart, graviditet, høyt koffeininntak eller spiseforstyrrelser.\nEtter at forsøkspersonene hadde gjennomført introduksjonsperioden på to uker, ble de randomisert til en seksdagersperiode med enten 4 eller 9 timers søvn per natt. Etter en treukers pauseperiode kom forsøkspersonene tilbake og gjennomførte neste fase, der de testet det andre søvnmønsteret. På denne måten var alle personene sine egne kontroller. I testperiodene var forsøkspersonene innlagt og overvåket.\nDe første fire dagene av hver testperiode ble deltakerne gitt all mat, mens de fikk spise så mye de ville de siste dagene. De fikk gjennom hele perioden trene og være i aktivitet etter eget ønske."
  },
  {
    "objectID": "artikler/sovnmangel-overvekt.html#resultater",
    "href": "artikler/sovnmangel-overvekt.html#resultater",
    "title": "Kan søvnmangel bidra til overvekt?",
    "section": "Resultater",
    "text": "Resultater\nEtter hver periode ble forsøkspersonene undersøkt. Forskerne gjennomførte en hjernescanning (les mer om fMRI), og registrerte respons på visuell stimuli. Forsøkspersonene fikk se bilder av ulike matvarer og av ikke-matrelaterte ting.\nHjernens respons på matbildene var høyere enn responsen på bilder som ikke hadde noe med mat å gjøre for begge søvnmønstrene, men når man sammenlignet de to søvnmønstrene så man en signifikant større respons i søvnmangel-perioden.\nI selve studien skilte man ikke mellom mat med ulik sammensetning av næringsstoffer, men i diskusjonsdelen nevner forfatterne at forsøkspersonene, når de fikk spise så mye de ville, i gjennomsnitt spiste nesten 300kcal mer når de sov lite."
  },
  {
    "objectID": "artikler/sovnmangel-overvekt.html#hva-har-dette-å-si-i-praksis",
    "href": "artikler/sovnmangel-overvekt.html#hva-har-dette-å-si-i-praksis",
    "title": "Kan søvnmangel bidra til overvekt?",
    "section": "Hva har dette å si i praksis?",
    "text": "Hva har dette å si i praksis?\nDet ser ut som om hjernens respons på matstimuli er sterkere når man har sovet lite enn når man har sovet tilstrekkelig. Dette kan være med å bidra til at man spiser mer, som igjen er med å bidra til å utvikle overvekt. Nervesignalene i ulike deler av hjernen etter perioden med lite søvn lignet på signalene man har sett hos folk som har gått ned mye i vekt, og kan være en del av kroppens måte å stimulere til økt energiinntak.\nSom jeg har skrevet om før så er vektøkning et resultat av en positiv energibalanse over tid, som fører til at kroppens energilagre øker i størrelse. Den vanlige oppfatningen er at dette løses ved å redusere inntaket og øke forbruket gjennom økt aktivitetsnivå, og dette er på mange måter riktig. Likevel har ikke denne tilnærmingen vist seg å fungere så veldig bra på større grupper, så det kan være mer effektivt å prøve andre strategier.\nÅ se på årsakene til at man ender opp med en positiv energibalanse er i så måte en veldig interessant strategi. Hva er det som får en person til å spise mer enn han/hun trenger, og hvordan kan vi hjelpe denne personen til å snu denne prosessen uten at det blir en unødvendig belastning?\nResultatene fra denne studien indikerer at det å få nok søvn kan være en av mange faktorer som er med å påvirke energiinntaket og dermed være med å forebygge overvekt.\nReferanse:\n1. St-Onge MP, McReynolds A, Trivedi ZB, Roberts AL, Sy M, Hirsch J: Sleep restriction leads to increased activation of brain regions sensitive to food stimuli. Am J Clin Nutr 2012, 95(4):818-824."
  },
  {
    "objectID": "artikler/sovn-overvekt.html",
    "href": "artikler/sovn-overvekt.html",
    "title": "Søvn og overvekt - Større sammenheng enn vi tror?",
    "section": "",
    "text": "Søvn er et fenomen som vitenskapen ikke helt har klart å forstå enda. Allikevel ser man mer og mer forskning på at søvn bl.a har en sentral effekt på apetitt og matinntak som Vegard har antydet tidligere. I denne artikkelen skal jeg gå nærmere inn på hva vi vet om søvn, hva det er viktig for, og hvordan det kan inngå i reguleringen av to av de viktigste apetitthormonene våre, ghrelin og leptin.\nHjernestammen, bestående av pons (hjernebroen) og mesencephalon (midthjernen) inneholder noe som kalles retikulært aktiveringssystem (Hall and Guyton, 2011). Uten å gå nærmere inn på hva dette omfatter, er dette området er bl.a ansvarlig for formidling av uttalige nervesignaler til ryggmargen, men virker også gjennom formidling av eksitatoriske signaler som aktiverer og “vekker” hjernen. Tidligere trodde man at søvn kom av at dette området rett og slett ble koblet ut og inaktivt grunnet utmattelse. Med andre ord, søvnprosessen ble regnet som en passiv prosess fordi disse delene av hjernen ble utslitt i løpet av dagen. Senere har man derimot oppdaget at søvn er en aktiv prosess, som blant annet innebærer hemming av nervefibre som leder smerte og aktivering av nervefibre som utskiller den søvnproduserende nevrotransmitteren serotonin."
  },
  {
    "objectID": "artikler/sovn-overvekt.html#søvn-og-dens-funksjoner",
    "href": "artikler/sovn-overvekt.html#søvn-og-dens-funksjoner",
    "title": "Søvn og overvekt - Større sammenheng enn vi tror?",
    "section": "Søvn og dens funksjoner",
    "text": "Søvn og dens funksjoner\nSøvnens funksjoner er ikke fullstendig kartlagt. Alle som har opplevd perioder med søvnmangel vet derimot at det svekker kognitiv funksjon, produktivitet, konsentrasjon og fysisk prestasjon. Søvn spiller sannsynligvis også en rolle i opprettholdelsen av vitale kroppsfunksjoner, utvikling av nervesystemet og evnen til læring.\n\nUtvikling av søvnmønsteret\nMennesket og andre dyr har utviklet en naturlig døgnrytme på bakgrunn av syklusen av lys/mørke som har vært en del av livet vårt i alle år. Forstyrrelser i denne syklusen, som oppstår ganske ofte i dag ved bruk av kunstig lys og økende aktivitetsnivå på kveldstid, forstyrrer vår biologiske døgnrytme og senker dermed søvnkvaliteten vår. I USA har antall selvrapporterte timer på puten sunket fra drøye 9 timer hver natt på 60-tallet til skarve 6 timer og gjerne under dette i 2005 (Reiter et al., 2012). I tillegg til økt tilgang på energitett mat siden den gang, er dermed også dårligere søvnkvalitet assosiert med en eksplosiv økning i kroppsvekt.\nMed utgangspunkt i overnevnte hovedfunksjoner er søvn assosiert med overvekt og metabolsk syndrom gjennom følgende mekanismer:\n\nOppregulering av apetitt\nEnergibalansen.\n\n\n\nOppregulering av apetitt\nApetitten vår reguleres i varierende grad av hormonene leptin og ghrelin. Leptin er et metthetshormon, og høye nivåer sigaliserer hjernen om at kroppen er mett mens lave nivåer signaliserer sult. Ghrelin virker motsatt, og høye nivåer signaliserer at vi er sultne mens lave nivåer signaliserer metthet.\n\n\n\nEn oversikt over noen hormoner som er med å regulere apetitten.\n\n\nI en gjennomgangsartikkel Van Cauter og Knutson (Van Cauter and Knutson, 2008). ser vi resultater av studier som blant annet undersøker leptinresponsen etter et varierende antall timer med søvn. I den første laboratorieundersøkelsen som er gjort på dette feltet fant man at sammenliknet med 12 timers søvn var leptinnivåene 19% lavere hos dem som bare hadde sovet i 4 timer. Et annet merkbart funn i denne studien var at glukosetoleransen var redusert med hele 40% og en lavere insulinsensitivitet ved søvnmangel. Med andre ord tyder spesielt de lave leptinnivåene og redusert insulinsensitivitet på at apetitten økte ved mindre søvn.\nResultatene av tre andre populasjonsstudier som involverte et stort antall deltakere er i tråd med laboratorieundersøkelsene, nemlig lave nivåer av leptin og høye nivåer av ghrelin som du kan lese av figuren under.\nFigur 5 - Van Cauter 2008\nSamme gjennomgangsartikkel har også tatt for seg 25 studier, inkludert tverrsnittstudier og prospektive studier, hvorav kun 4 ikke har vist noen sammenheng mellom søvn og overvekt. Tverrsnittstudier er ikke egnet til å påvise noen årsakssammenheng mellom variablene, men resultatene av disse samt resultatene av populasjonsstudier bør man prøve å overføre til studier basert på rèelle omstendigheter med en nøyaktig overvåkning av søvn, vektutvikling og energibalanse.\nHusk også at helsebevisste individer kan være en faktor som påvirker resultatet av disse studiene.\n\n\nEnergibalansen\nFor at søvn skal påvirke vekten vår må den enten oppregulere eller nedregulere energiforbruket vårt. Innledningsvis nevnte jeg blant annet at søvnmangel svekker prestasjon ved fysisk aktivitet, kognitiv funksjon og generell produktivitet. Med andre ord kan søvnmangel knyttes opp mot et lavere energiforbruk gjennom at vi blir fortere slitne, senker treningsmengden og bruker mer tid foran TV’n som gjerne også er assosiert med småspising og snacks. Dessuten gir mindre søvn mer tid å bruke på måltider og spising. Fletter vi inn økt apetitt er det fort gjort å havne i energioverskudd som vil gi vektoppgang over tid.\nEn annen gjennomgangsartikkel gir en grei skjematisk oversikt over hvordan søvnmangel kan føre til vektoppgang. Den summerer både mekanismer som er relatert til stillesitting og fysisk inaktivitet samt homeostatiske mekanismer som innebærer apetittstimulerende hormoner (Chaput et al., 2010).\nFigur 1, Chaput 2010\nEn grundigere gjennomgang av energibalansen finner du her."
  },
  {
    "objectID": "artikler/sovn-overvekt.html#veien-videre",
    "href": "artikler/sovn-overvekt.html#veien-videre",
    "title": "Søvn og overvekt - Større sammenheng enn vi tror?",
    "section": "Veien videre",
    "text": "Veien videre\nFler og fler studier peker mot at søvn ikke bare spiller en rolle, men kanskje også er den viktigste rollen ved overvekt hos barn (Chaput et al., 2006). Epidemiologiske data peker også mot at søvnmangel også er assosiert med type 2-diabetes (Yaggi et al., 2006), koronar hjertesykdom (King et al., 2008), høyt blodtrykk (Gangwisch et al., 2006) og død (Tamakoshi and Ohno, 2004).\nI kampen mot overvekt og livsstilssykdommer ser det ut til at vi nå har enda et våpen som vi selv har full kontroll over og som sannysnligvis vil styre oss i riktig retning hva en sunn og bærekraftig livsstil angår. Sov godt!\nKilder:\n\nCHAPUT, J. P., BRUNET, M. & TREMBLAY, A. 2006. Relationship between short sleeping hours and childhood overweight/obesity: results from the ‘Quebec en Forme’ Project. Int J Obes (Lond), 30, 1080-5.\nCHAPUT, J. P., KLINGENBERG, L. & SJODIN, A. 2010. Do all sedentary activities lead to weight gain: sleep does not. Curr Opin Clin Nutr Metab Care, 13, 601-7.\nGANGWISCH, J. E., HEYMSFIELD, S. B., BODEN-ALBALA, B., BUIJS, R. M., KREIER, F., PICKERING, T. G., RUNDLE, A. G., ZAMMIT, G. K. & MALASPINA, D. 2006. Short sleep duration as a risk factor for hypertension: analyses of the first National Health and Nutrition Examination Survey. Hypertension, 47, 833-9.\nHALL, J. E. & GUYTON, A. C. 2011. Guyton and Hall textbook of medical physiology, Philadelphia, Pa., Saunders/Elsevier.\nKING, C. R., KNUTSON, K. L., RATHOUZ, P. J., SIDNEY, S., LIU, K. & LAUDERDALE, D. S. 2008. Short sleep duration and incident coronary artery calcification. JAMA, 300, 2859-66.\nREITER, R. J., TAN, D. X., KORKMAZ, A. & MA, S. 2012. Obesity and metabolic syndrome: Association with chronodisruption, sleep deprivation, and melatonin suppression. Ann Med, 44, 564-77.\nTAMAKOSHI, A. & OHNO, Y. 2004. Self-reported sleep duration as a predictor of all-cause mortality: results from the JACC study, Japan. Sleep, 27, 51-4.\nVAN CAUTER, E. & KNUTSON, K. L. 2008. Sleep and the epidemic of obesity in children and adults. Eur J Endocrinol, 159 Suppl 1, S59-66.\nYAGGI, H. K., ARAUJO, A. B. & MCKINLAY, J. B. 2006. Sleep duration as a risk factor for the development of type 2 diabetes. Diabetes Care, 29, 657-61."
  },
  {
    "objectID": "artikler/smerte.html",
    "href": "artikler/smerte.html",
    "title": "10 nyttige ting du bør vite om smerte",
    "section": "",
    "text": "De aller fleste opplever smerter fra tid til annen og det er mye man vet og ikke vet når det gjelder smerter.  Forekomsten av rapportert smerte i Norge er høyere enn i mange andre europeiske land, og man anslår at 30 prosent av de voksne har kroniske smerter i Norge i dag. Den vanligste årsaken er muskel- og skjelettplager, men en rekke andre lidelser kan også føre til kronisk smerte.\nSmerte er uten tvil noe av det mest interessante som finnes når det gjelder helse og hvordan vi mennesker har det i hverdagen. Det kan også være nyttig å vite hva smerte faktisk er, da det har vist seg at man lettere kan håndtere smertene dersom man har noe kunnskap om hva det er og hva det kommer av. Forskningen har gjort store fremskritt, men har ennå mye å ta for seg når det gjelder smerte. I denne artikkelen vil jeg gjennomgå en del ting som kan være nyttig å vite om smerte, enten for din egen del eller dersom smertebehandling er noe du arbeider med.\nFør vi går gjennom de 10 punktene kan det være nyttig å få med seg denne videoen der Lorimer Moseley, en australsk fysioterapeut, snakker om hvorfor ting gjør vondt. Vel verdt en titt!\n[youtube=http://www.youtube.com/watch?v=gwd-wLdIHjs]"
  },
  {
    "objectID": "artikler/smerte.html#ting-som-er-verdt-å-vite-om-smerte",
    "href": "artikler/smerte.html#ting-som-er-verdt-å-vite-om-smerte",
    "title": "10 nyttige ting du bør vite om smerte",
    "section": "10 ting som er verdt å vite om smerte",
    "text": "10 ting som er verdt å vite om smerte\n\n1. Smerte blir definert som\n\nen ubehagelig sensorisk og emosjonell opplevelse assosiert med faktisk eller potensiell vevsskade, eller beskrevet i forhold til slik skade (International Association for the Study of Pain)\n\nDet er en biopsykososial opplevelse og alle elementene vil være til stede når man opplever smerter.\n\n\n2. Smerte kan være nyttig.\nNår du opplever smerte betyr dette at hjernen din tolker det som at kroppen er i fare for å bli skadet. Det perifere nervesystemet og sentralnervesystemet er ansvarlig for å formidle informasjon til hjernen som igjen tolker hva dette er. Smerteopplevelsen har til hensikt å motivere deg til å foreta deg noe, vanligvis beskytte kroppsdelen som hjernen tror (rett eller galt) er skadet eller i ferd med å bli skadet. På denne måten er smerte en overlevelsesmekanisme som kan være svært viktig for at du skal bli klar over at noe er skadelig kan være i ferd med å skje, og smerte vil på denne måten kunne være svært nyttig da det får oss til å gjøre noe.\n\n\n3. Smerte er ikke alltid en presis indikator for vevsskade.\nNoen kroppsdeler og noen skader kan oppleves å være smertefulle selv om skaden er liten, og man kan ha fått store skader uten at man opplever en tilsvarende smerte. Når en kroppsdel blir skadet vil nerveender sende signaler til hjernen som inneholder informasjon om skadens omfang og lokasjon. Smerte blir likevel ikke opplevd før hjernen har tolket denne informasjonen og bestemt seg for at smerte er det rette for å få deg til å beskytte kroppsdelen slik at smerten skal forsvinne. Smerte er derfor ikke alltid en presis måling på hvor stor vevsskade som har skjedd eller er i ferd med å skje. Det er mange faktorer som spiller inn og det fins også store individuelle forskjeller relatert til hvor mye smerte man opplever ved samme skade avhengig av alle disse faktorene.\nSmerte er altså et svært komplekst område som kan ha mange mulige årsaker og løsninger.\n\n\n4. Kartlegging\nNår man hanskes med smertefulle tilstander er det essensielt å få kartlagt en rekke mulige faktorer som kan være med å påvirke smerteopplevelsen. Det er også viktig å huske at hjernen tar hensyn til svært mange faktorer samtidig og mange deler av hjernen er delaktig i å tolke de ulike signal som hele tiden blir mottatt. Områder i hjernen som omfatter minner, følelser og framtidige intensjoner er blant annet medvirkende i å tolke signalene som blir mottatt. Det er da viktig å huske at selv om du opplever langvarige smerter, betyr ikke det at det alltid er en stor vevsskade eller degenerasjon i kroppen din.\n\n\n5. Effekten av å forstå smerte\nForskningen rundt smerte har vært omfattende og har også vist at det å ha kunnskap om smertefysiologi er assosiert med økt mestring av smerte og bedring av funksjon (Moseley,2002; Moseley et al., 2004). Man har også vist at smertefysiologi kan læres av mannen i gata (Moseley, 2003). Det å forstå smerte kan være en stor fordel ved å endre betydningen av smerte, slik at vedkommende får en annen forståelse for hvordan smerte kan oppstå og vedvare.\n\n\n6. Smerten forsvinner ikke alltid selv om skaden leges\nEn av årsakene til at smerten ikke alltid forsvinner selv om vevsskaden er leget, er at hjernen kan endre oppfattelsen av smerte, også kalt sentral sensitisering. Det er en slags smertehukommelse  der hjernen overreagerer for å beskytte deg mot fare ved at du opplever smerte og dermed muligens unngår aktiviteter som tidligere har vært smertefulle (Giummarra et al, 2011). En vevsskade kan muligens øke graden av sensitisering slik at hjernen lettere kan beskytte området som er blitt skadet. Mange faktorer kan påvirke opplevelsen av smerte positivt eller negativt: stress, utmattelse, følelsmessig tilstand, forventninger, oppmerksomhet, endringer i fysisk aktivitet (ny aktivitet eller mer intensitet).\n\n\n7. Dårlig holdning trenger ikke å gi kroniske smerter\nDet er ikke nødvendigvis noen sammenheng mellom assymetri, “dårlig holdning”, “skjevheter” og langvarig opplevelse av smerte (kronisk). ”Dårlig” holdning trenger altså ikke bety at du får eller har smerter. Lederman E. (2011) skrev en interessant artikkel som diskuterer nettopp dette. Den er noe bombastisk etter min mening og konkluderer til tider med ting som kan varierere dersom man går inn på individnivå, men artikkelen er absolutt verdt å lese.\n\n\n8. Placebo og nocebo er to kraftige virkemidler\nPlacebo: Forventningene om at et tiltak skal lindre smertene er nok til å redusere smerteopplevelsen. Man tror det hjelper og derfor hjelper det.\nNocebo Hvis forventningene er negative så vil det redusere effekten av smertebehandling. Forventninger om bivirkninger kan fremkalle sykdomstegn. Man tror ikke på at det skal hjelpe, og dermed reduseres effekten/negativ effekt. Les mer om placebo i en fagkronikk i bladet “Fysioterapeuten”. Takk til Manuellterapeut Sigurd Mikkelsen sin side som stadig tipser om interessant fagstoff.\n\n\n9. Språkbruk og informasjon\nSpråkbruk og informasjon er viktig når smerte er involvert (Bedell et al.,2004). Dessverre er det slik at feil språkbruk og informasjon kan være med å forandre en pasient sin oppfattelse av egen smerte og årsaken til denne, og igjen være med å påvirke bevegelsesmåten på en negativ måte. Dette skjer ofte uten at pasienten selv er klar over det. Fear avoidance ved ryggsmerter - frykten for å bevege seg – er et eksempel på dette. Man blir redd for å få smerter ved bevegelse og slutter derfor å bevege seg sånn som man burde og kunne gjort dersom man hadde hatt tro på at det går greit. \n\n\n10. Du kan alltid gjøre noe\nNår man opplever smerter er det viktig å huske at man nesten alltid kan gjøre noe for å holde resten av kroppen i gang. Generelt sett er det bedre for personer med smerter å holde seg aktiv (Dahm, 2010). Man må ikke på treningssenter eller løpetur for å trene eller være i aktivitet. Det vil nesten alltid være noe man kan gjøre selv om man har smerter som kan bidra til å bedre plagene på sikt. Ved å starte på riktig nivå og med god veiledning vil det være mulig å kunne mestre nye bevegelser og skape sunne bevegelsesmønster. Dette bør naturligvis unngås dersom man nettopp har skadet seg ordentlig, som ved for eksempel et benbrudd.\nSmerte er altså et svært omfattende tema og det er fortsatt svært mye å lære om hva smerte er og hvordan det kan behandles.\nDersom du opplever langvarige smerter vil det uansett være fornuftig å oppsøke noen som kan hjelpe deg dersom du ikke finner en løsning på problemene selv. Les denne for å finne den rette personen til dette.\nLes også Er en MR-undersøkelse svaret på dine smerter?\nJeg kan også anbefale fysioterapeut Tony Ingram sin side der han skriver mye interessant om smerter og andre ting:\nReferanser:\n\nBedell SE, Graboys TB, Bedell E, Lown B.Words that harm, words that heal. Arch Intern Med. 2004 Jul 12;164(13):1365-8.\nDahm KT, Brurberg KG, Jamtvedt G, Hagen KB. Advice to rest in bed versus advice to stay active for acute low-back pain and sciatica. Cochrane Database Syst Rev. 2010 Jun 16;(6):CD007612. doi: 10.1002/14651858.CD007612.pub2.\nGiummarra MJ, Georgiou-Karistianis N, Nicholls ME, Gibson SJ, Chou M, Bradshaw JL.Maladaptive plasticity: imprinting of past experiences onto phantom limb schemata.Clin J Pain. 2011 Oct;27(8):691-8. doi: 10.1097/AJP.0b013e318216906f.\nLederman E. The fall of the postural-structural-biomechanical model in manual and physical therapies: exemplified by lower back pain. J Bodyw Mov Ther. 2011 Apr;15(2):131-8. PubMed PMID: 21419349.\nMoseley L. Combined physiotherapy and education is efficacious for chronic low back pain. Aust J Physiother 2002;48:297-302.\nMoseley GL, Nicholas MK, Hodges PW. A randomized controlled trial of intensive neurophysiology education in chronic low back pain. Clin J Pain. 2004 Sep-Oct;20(5):324-30.\nMoseley G.L., Unraveling the barriers to reconceptualization of the problem in chronic pain: the actual and perceived ability of patients and health professionals to understand the neurophysiology. J Pain 2003"
  },
  {
    "objectID": "artikler/skribentpanel-lavkarbo.html",
    "href": "artikler/skribentpanel-lavkarbo.html",
    "title": "Skribentpanel: Lavkarbo, gull eller tull?",
    "section": "",
    "text": "Kostråd er i vinden som aldri før, og i løpet av det siste tiåret har lavkarbokostholdet fått en sentral rolle i den eviggående kostholdsdebatten. Ekspertene kommer med stadig nye meninger hva angår lavkarbokosthold. Noen er lavkarbofans, noen er antilavkarbo, mens noen er åpen for at lavkarbo kan være det riktige valget for enkelte. I den senere tid har debatten også tatt veien inn i trenings- og idrettsverdenen, og stadig flere kombinerer nå trening med dette kostholdet. Kan dette ha noe for seg? Jeg har spurt tre av våre skribenter om deres meninger om lavkarbo!\nSpørsmålene jeg har stilt er følgende, og under kommer skribentenes svar!\n1. Har lavkarbo noe for seg, og i såfall for hvem?\n2. Hva er dine beste tips til en som har lyst å teste ut lavkarbo?\n3. Hva savner du i lavkarbodebatten i media?"
  },
  {
    "objectID": "artikler/skribentpanel-lavkarbo.html#vegard-lysne",
    "href": "artikler/skribentpanel-lavkarbo.html#vegard-lysne",
    "title": "Skribentpanel: Lavkarbo, gull eller tull?",
    "section": "Vegard Lysne",
    "text": "Vegard Lysne\nMasterstudent i klinisk ernæring Vegard Lysne (25) har følgende svar:\n\n1. Har lavkarbo noe for seg, og i såfall for hvem?\nJa, det har det absolutt. For vektnedgang eller blodsukkerkontroll har lavkarbo god dokumentasjon bak seg for å være en effektiv strategi. Det er også gode indikasjoner på at karbohydratrestriksjon gir positive endringer i blodlipidene hos noen. Dette betyr ikke at alle skal legge om til lavkarbo, for det er mange ting som påvirker våre matvalg, og alle har ikke med helsen å gjøre. Man kan oppnå de samme helseeffektene på andre kosthold, så det viktigste i mine øyne er at vi har flere kostholdsverktøy å velge blant, og at det ikke er en oppskrift som passer for alle. De jeg kunne tenke meg å foreslå karbohydratrestriksjon for er først og fremst overvektige, diabetikere (type 2) eller de som har spesiell preferanse for «lavkarbomat», hva nå enn dette er.\nNår vi snakker om folk med sykdom eller av ulike grunner er i risikogruppen for å utvikle sykdom så bør kostomlegging skje i samråd med lege eller ernæringsfysiolog. Friske har stort sett veldig stort spillerom i valg av hva de vil spise, og til syvende og sist er det også hver enkelt som bestemmer hva man ønsker å spise. Det er blant annet flere idrettsutøvere som mener de presterer bedre med mindre karbohydrater i kostholdet, og da er det selvfølgelig ingenting i veien for å gjøre det slik.\n\n\n2. Hva er dine beste tips til en som har lyst å teste ut lavkarbo?\nHvis man har bestemt seg for å prøve å redusere på karbohydratene, uansett hva som er grunnen til dette, så er det et par tips jeg alltid vil komme med. For det første så bør man etterstrebe å spise variert. Lavkarbo er ikke smør og bacon, det er kjøtt, fisk, fugl, egg, grønnsaker, bær, nøtter, bønner, linser, frø, meieriprodukter osv. Kanskje til og med frukt, litt potet/ris og en brødskive om man ikke har tenkt seg på den strengeste varianten. Det trenger ikke å handle om å kutte ut ting, det kan like gjerne handle om å regulere mengden og omstrukturere middagstallerkenen litt, og det siste er i mine øyne helt klart den fornuftige måten å gjøre det på. I alle tilfeller bør sukker, spesielt i flytende form, være det første du kutter ned på.\nJeg vil også anbefale å ikke bruke alle erstatningsproduktene man finner i butikken. Nå er det mulig å kjøpe lavkarboditt og lavkarbodatt, men om du føler behov for å bruke masse av disse produktene så er kanskje ikke lavkarbo noe for deg i utgangspunktet. Å basere seg på helt vanlige råvarer er det svært vanskelig å kritisere, og hvis noen prøver å fortelle deg at du er usunn fordi du velger mer brokkoli/blomkål og mindre potet, så kan du med god samvittighet lukke ørene.\nDet aller viktigste tipset mitt vil være å ikke velge lavkarbo bare fordi du har hørt at det er så bra. Velg det dersom dette er mat du liker og trives med å spise, og ikke minst føler deg bra og opplagt med! Det er ingen oppskrift som passer for alle, heller ikke lavkarbo.\n\n\n3. Hva savner du i lavkarbodebatten i media?\nFørst og fremst savner jeg en skikkelig definisjon av hva man legger i begrepet lavkarbo. Som jeg var litt inne på i forrige punkt så er det enormt rom for variasjon, og det å sette en merkelapp på kostholdet er etter min mening nærmest meningsløst. Det viktige er hva man totalt sett ender opp med å spise, ikke hva man kaller maten.\nDebatten er veldig polarisert, der vi på den ene siden har de som mener at lavkarbo er løsningen på alle verdensproblemer og på andre siden får høre at det mer eller mindre er en snarvei til dødssengen. De store uenighetene og den høye temperaturen skyldes både det at debattantene med stor sannsynlighet snakker om vidt forskjellige kosthold, og når man blander dette med mangel på nyanser og kontekst så har vi en eksplosiv kombinasjon.\nJeg skulle gjerne sett en større vilje til å møtes, se på hva man er enige om (det er egentlig ganske mange ting), og heller diskutere grunnlaget for de tingene man er uenige om. Mer ydmykhet og mindre prestisje fra alle sider av debatten hadde gitt en langt mer ryddig debatt, og forhåpentligvis ville også budskapet som når ut til forbrukeren vært enklere å forholde seg til!"
  },
  {
    "objectID": "artikler/skribentpanel-lavkarbo.html#ingvild-thun",
    "href": "artikler/skribentpanel-lavkarbo.html#ingvild-thun",
    "title": "Skribentpanel: Lavkarbo, gull eller tull?",
    "section": "Ingvild Thun",
    "text": "Ingvild Thun\nMasterstudent i klinisk ernæring Ingvil Thun (22) har følgende svar:\n\n1. Har lavkarbo noe for seg, og i såfall for hvem?\nJa, det kan ha noe for seg – for de personene et slikt kosthold passer for. «Lavkarbo» et vidt begrep og kan innebære alt fra middelhavsdiett med moderat mengde karbohydrater og mer umettet fett, til lchf der man ofte spiser minimalt med karbohydrater og erstatter dette med fett (ofte mest mettet). Konseptet bak lavkarbo i forhold til vekttap, er at for mange vil mer fett og proteiner føre til økt metthet, noe som igjen fører til kaloriunderskudd og vekttap.\nI tillegg vil lavkarbo ofte bety redusert inntak av raske karbohydrater som sukker og hvitt mel, samt bearbeidet mat og ferdigprodukter. Man blir flinkere til å lage mat fra bunnen av, bruke mye grønnsaker, gode proteinkilder og rene råvarer (noe som ikke innebærer fråtsing av bacon). Når dette er sagt, vil ikke et kosthold bestående av lite karbohydrater og veldig mye fett passe alle, men som sagt er ikke lavkarbo ensbetydende med et strengt regime.\nDe fleste vil si at det er en livsstil, og det finnes mange varianter – men hadde hele Norges befolkning kuttet ut sukker, hvitt mel og ferdigprodukter tror jeg de fleste ville kommet under betegnelsen «moderat lavkarbo». Kornprodukter er en stor del av hverdagen til de fleste nordmenn, og er man tilfreds med kostholdet sitt, er sunn og har en frisk kropp, er det flott.\nDet finnes mange oppskrifter her i verden, og ikke alt passer alle like bra.\n\n\n2. Hva er dine beste tips til en som har lyst til å teste ut lavkarbo?\nVi bestemmer heldigvis selv hva vi spiser, det gjelder også hvis man har bestemt seg for å teste ut lavkarbo. Vil man satse på moderat lavkarbo, ekstrem lavkarbo osv, er smak og behag. Jeg vil uansett anbefale å starte med å kutte ut raske karbohydrater som ikke bidrar\nmed annet enn rene kalorier og lite næringsstoffer, slik som sukker og hvitt mel, samt alle produkter med mye av dette som ingrediens. Vær obs på kaloriene du drikker, som brus, juice osv og kutt disse. Videre ville jeg kuttet ut begynt å lage all mat fra bunnen av og kuttet ut alt av ferdigprodukter. Mye grønnsaker, melkeprodukter hvis man tåler det, gode proteinkilder som kjøtt, fisk, egg og fugl samt bær, nøtter og frø tilfører mange viktige næringsstoffer og gir god metthet. Hvor mye fett du skal spise avhenger av hvor mye du reduserer på karbohydratene, det viktigste er at du er klar over dette og ikke ender opp med å redusere for mye uten å erstatte.\n\n\n3. Hva savner du i lavkarbodebatten i media?\nMye! God dokumentasjon og korrekt fremlegging av forskningsresultater fremfor alt. Alle har et ønske om å være frisk og føle seg bra, men når aviser har forsidestoff for/mot lavkarbo annenhver dag, blir dette veldig svarthvitt og lite seriøst. Hvis EN studie har funnet noe som kan være bra eller dårlig for helsen vår, blir dette fort forsidestoff. Problemet er at denne dokumentasjonen ikke er god nok: en studie er langt fra nok til å kunne komme med antydninger, og i alle fall ikke konklusjoner. I tillegg er ofte studiene svake i design og\nutførelse, noe som fort kan gjøre dem ubrukelige. Det er blitt skapt to fronter når det kommer til helse; en mot og en for lavkarbo, og disse er ikke i stand til å samarbeide til tross for felles mål. Lavkarbo er en av flere veier til vekttap, vi er ulike på omtrent alle områder og det finnes ingen fasit for alle."
  },
  {
    "objectID": "artikler/skribentpanel-lavkarbo.html#thomas-olsen",
    "href": "artikler/skribentpanel-lavkarbo.html#thomas-olsen",
    "title": "Skribentpanel: Lavkarbo, gull eller tull?",
    "section": "Thomas Olsen",
    "text": "Thomas Olsen\nMasterstudent i human ernæring Thomas Olsen (23) har følgende svar:\n\n1. Har Lavkarbo noe for seg, og i så fall for hvem?\nFor å si det helt enkelt og greit, et kosthold bestående av frukt, grønnsaker, nøtter, fisk og fjærfe, sunne oljer og kjøtt, tror jeg det er svært få fagpersoner som kunne frarådet, enten man er frisk eller ikke. Et balansert og variert kosthold basert på disse matvarene kan helt fint la seg gjøre i menigmannens måltidshverdag, og er naturlig lavt på karbohydrater alt ettersom. Men andre ord kan lavkarbo som kosthold være helt greit enten man er frisk eller syk.\nNår det er sagt synes jeg at bagatelliseringen av mettet fett og LDL i lavkarbo-leiren er en smule overdrevet. Det er greit at mettet fett i seg selv ikke er lik hjertesykdom, men hos mennesker med eksempelvis høyt blodtrykk og andre tilstander som gjør risikoen for karskader høy, syns jeg at man skal være forsiktig med å anbefale store mengder mettet fett, mens et utgangspunkt i matvarene nevnt over kan være greit. LDL-partikler spiller en rolle i aterosklerotiske prosesser, og en nyere oppdatering av en gjennomgang publisert av Cochrane Library (Lee Hooper et al.) viser at å bytte ut mettet fett med umettet fett til en viss grad ser ut til å gi moderat gevinst, mens å bytte ut mettet fett med stivelsesrik mat ikke gav noen klare helsegevinster. Jeg mener dog at man skal være forsiktig med å ekstrapolere denne kunnskapen over til friske individer, og at så lenge man er frisk og rask, kan man fint kose seg med helfete meieriprodukter, ost og en entrecôte.\nSå med andre ord, ja, lavkarbo kan definitivt ha noe for seg. Er man glad i god og fet mat, om man vil ned i vekt, eller om man rett og slett blir litt småuggen av brød og pasta, kan man gjerne ha en tilnærming hvor man ikke spiser spesielt mye karbohydrater. Er man syk og aspirerende hjerte- og karpasient skal man kanskje velge fettkildene sine med omhu så lenge evidensen er slik den er i dag. \n\n\n2. Hva er dine beste tips til en som har lyst å teste ut lavkarbo?\nFørst og fremst ville jeg funnet ut hvor det er aktuelt å kutte. Frukten og bærene til mellommåltidet eller poteten til middag kan man gjerne beholde til å begynne med, og heller fokusere på å kutte ned på brødmåltider som etter alt og dømme sannsynligvis dominerer. Dersom du spiser 2-3 brødmåltider om dagen kan du kanskje kutte ned til ett, og ha middagsrester til lunsj i stedet. Drikker du mye sukkerholdig væske, eller er i overkant glad i sjokolade? Da kan du kanskje vurdere sukkerfrie alternativer til drikken og en liten neve mandler i stedet. Vips så har du faktisk kuttet ut en god del karbohydrater fra kosten, det trenger ikke være vanskeligere enn det, og er helt legitime, sunne, enkle, gode valg. Et utgangspunkt i frukt, grønt, fjærfe, fisk, kjøtt, nøtter og et melkeglass eller to er kjempefint!\n\n\n3. Hva savner du med lavkarbodebatten i media?\nHelt ærlig savner jeg saklighet og sidesyn. Et lite lys i tunellen.\nJeg kan ikke dy meg, og om du leste innlegget mitt på nyåret som går ut på å sette individet i fokus, så vet du kanskje hvor jeg vil med dette. Debatten og debattantene på begge sider av kjøledisken er fremdeles i full fyr selv om den kanskje har avtatt litt i media. Det mest hjernedøde man hører fra lavkarbo og paleoleiren er gjerne at karbohydrater i seg selv gir deg kreft, mens man på den andre siden mener at mettet fett i kosten øker sjangsen for både det ene og det andre uten å ta hensyn til at en fettsyre ikke er en fettsyre og at observasjonsdata kun er observasjonsdata.\nDet er på tide og møtes, se seg selv i speilet og innrømme ovenfor hverandre at ernæringsepidemiologi og forskning generelt er rimelig tynn suppe, og konklusjoner skal dermed forsiktig trekkes. Mat er mye mer enn biokjemi, metabolisme og statlige anbefalinger. Preferanser, behov og trivsel spiller en vel så viktig rolle, men dine preferanser er ikke automatisk andres preferanser, og det som føles bra for deg kan være et lite helvete for andre."
  },
  {
    "objectID": "artikler/skribentpanel-lavkarbo.html#oppsummering",
    "href": "artikler/skribentpanel-lavkarbo.html#oppsummering",
    "title": "Skribentpanel: Lavkarbo, gull eller tull?",
    "section": "Oppsummering",
    "text": "Oppsummering\nDet ser ut til å være enighet om at lavkarbo som kosthold, selv om begrepet i seg selv kanskje trenger en nærmere beskrivelse, kan være et alternativ som passer for noen, men ikke alle. Skribentene fokuserte på ulike områder når det gjelder selve gjennomføringen, men samtidig nevnte de mange av de samme tingene, som å tenke over hva man velger å kutte ned på først. Alle nevner også noe om det å ha variasjon i kostholdet. Når det gjelder den offentlige kostdebatten var det ulike synspunkter, men felles for alle skribentene var at de ikke virker fornøyd med hvordan denne har utartet seg.\n\nHar du synspunkter på det som er skrevet, eller kanskje du ønsker å dele dine svar på de tre spørsmålene? Gjør det i kommentarfeltet!"
  },
  {
    "objectID": "artikler/skadeforebygging.html",
    "href": "artikler/skadeforebygging.html",
    "title": "Forebygging av skader",
    "section": "",
    "text": "Trening er stor business, og flere treningsformer har kommet på markedet i løpet av de siste årene. En fysisk aktiv livsstil er for mange blitt en sentral del av hverdagen, enten drivkreftene bak treningen er å skulle konkurrere i idrett, holde sin egen fysiske form ved like, estetisk begrunnet eller sosialt samvær. Fordelene med å holde seg fysisk aktiv er udiskutable, men en fordel har som regel også en bakdel. I denne sammenhengen snakker jeg om risikoen for skader. Her skal jeg se på årsakene til at skader oppstår og hva du kan gjøre for å forebygge disse."
  },
  {
    "objectID": "artikler/skadeforebygging.html#skadetyper",
    "href": "artikler/skadeforebygging.html#skadetyper",
    "title": "Forebygging av skader",
    "section": "Skadetyper",
    "text": "Skadetyper\nEn idrettsskade kan defineres en skade som er oppstått i forbindelse med idrett/fysisk aktivitet. Vanligst er det man kaller bløtdelsskader, skader som rammer de bløte delene av bevegelsesapparatet (brusk, muskler, sener og leddbånd). Skjelettskader er den andre skadetypen, men ved fysisk aktivitet er forekomsten av disse betraktelig lavere enn bløtdelsskadene. Denne typen skader er også som oftest umulig å forebygge.\nBløtdelsskadene kan vi igjen dele inn i akutte skader og belastningsskader etter hvordan skaden oppstår. Mens de akutte skadene oppstår plutselig og med et klart traume, kommer belastningsskadene gradvis over tid. Alle bløtdelsvev har en evne til å tåle en viss belastning uten at skader oppstår, men dersom denne overstiges vil det oppstå skade på vevet. En akutt skade oppstår dersom én enkelt belastning er nok til å overstige tåleevnen til vevet, mens belastningsskader oppstår ved gjentakende belastninger som sammen fører til skade på vevet over tid."
  },
  {
    "objectID": "artikler/skadeforebygging.html#treningsbelastning-og-tilpasning",
    "href": "artikler/skadeforebygging.html#treningsbelastning-og-tilpasning",
    "title": "Forebygging av skader",
    "section": "Treningsbelastning og –tilpasning",
    "text": "Treningsbelastning og –tilpasning\nCellene i kroppen har en egen evne til alltid å tilpasse seg belastningen de blir utsatt for, og all trening tar sikte på å vedlikeholde eller forbedre egenskapene i kroppen. For å klare dette må du belaste kroppen like hardt eller hardere enn den tidligere har blitt utsatt for. Dersom du belaster kroppen mindre enn tidligere vil kroppen tilpasse seg den nye, roligere livsstilen, som igjen betyr dårligere fysisk form. Motsatt vil en økning i belastningen føre til en bedre fysisk form.\nNår du trener bryter du ned cellene i kroppen din. Grunnet cellenes gode tilpasningsevne vil de hele tiden prøve å tilpasse seg den belastningen som påføres. Under en treningsøkt vil du bryte kroppen ned til et lavere prestasjonsnivå (det vil si at du ikke vil prestere bedre på den samme treningen rett etter du er ferdig med økten). Når kroppen derimot har fått restituert seg lenge nok vil du komme over i en overkompensasjonsfase der prestasjonsnivået ditt er høyere enn utgangsnivået før treningen (se figur 1 under). Totalbelastningen på treningen bestemmer hvor lang tid du bruker på å restituere deg til du er over i overkompensasjonsfasen. Dersom man trener en tilsvarende økt i denne fasen legger du til rette for å bygge kroppens egenskaper stadig sterkere.\n\nFigur 1. Den adaptive tilpasningen til treningsbelastning.\nAkutte skader er ofte vanskelig å forutse og skjer ofte i kontaktidretter og trening med høy intensitet. Belastningsskader er vanligere ved aktiviteter med mye repetitive bevegelser og ofte høy treningsmengde (løping, sykling, langrenn, kastidretter, tennis o.l.).\nFigur 2 nedenfor viser to tilsvarende grafer som den over. På hver av de svarte firkantene har personene gjort en treningsøkt med påfølgende nedbryting av kroppen. Forskjellen på person A og person B er at A trener en ny økt i overkompensasjonsfasen og dermed hele tiden øker sin prestasjonsevne, mens person B ikke har restituert seg nok og dermed bryter kroppen ytterligere ned og prestasjonsevnen synker (i denne perioden). Selv om A har trent færre økter enn B, vil A kunne prestere bedre enn B på grafenes endepunkt dersom utgangsnivået var likt (gitt at alle andre faktorer er like). Poenget er at A totalt sett bygger seg opp mens B bryter seg ned. Belastningen B påfører kroppen gjør at kroppen ikke får nok restitusjonstid og det kan i denne perioden lettere påføres en belastningsskade.\n\nFigur 2.\nDet skal sies at treningen som person A og B gjør ikke er ensbetydende med at A vil prestere bedre enn B over lang tid, da B’s treningsmodell er noe mange idrettsutøvere gjør for å få trent mest mulig. Etter en tid vil B ta en lengre restitusjonsperiode der kroppen får tid til å absorbere all treningen som har blitt påført kroppen. Treningsmodellen til B vil være mer utsatt for belastningsskader, men for mange idrettsutøvere vil det være en nødvendighet å balansere på grensen av hva kroppen tåler for å få fremgang og nå toppen.\nPå generell basis kan vi si at risikoen for belastningsskader øker når treningsbelastningen øker. «For mye, for ofte, for fort – og for lite hvile» er et kjent begrep som beskriver at treningsbelastningen blir større enn tiden vevet bruker på å tilpasse seg de nye egenskapene."
  },
  {
    "objectID": "artikler/skadeforebygging.html#risikofaktorer",
    "href": "artikler/skadeforebygging.html#risikofaktorer",
    "title": "Forebygging av skader",
    "section": "Risikofaktorer",
    "text": "Risikofaktorer\nÅrsakene til en belastningsskade er som oftest sammensatt av både indre og ytre faktorer. Indre årsaker som alder, bevegelighet, kroppsbygning og tidligere skader er viktig å tenke på dersom man ønsker å unngå skader. Ytre faktorer kan man ikke alltid gjøre noe med, men de er viktig å ha hensyn til for å forebygge skader. Eksempler på ytre faktorer er hardt eller glatt underlag, høy/lav friksjon på underlag, ujevnt underlag, vær og temperatur og skovalg/annet utstyr. Det er altså ikke bare én årsak til at skader oppstår, og det er mye å ta hensyn til for å unngå uønskede utfall."
  },
  {
    "objectID": "artikler/skadeforebygging.html#prinsipper-for-forebygging-av-skader",
    "href": "artikler/skadeforebygging.html#prinsipper-for-forebygging-av-skader",
    "title": "Forebygging av skader",
    "section": "Prinsipper for forebygging av skader",
    "text": "Prinsipper for forebygging av skader\nTil slutt vil jeg gi noen generelle tips du bør tenke på før du trener for å gjøre ditt for å unngå skade.\n\nOppvarming\nGjennomfør alltid en oppvarming tilhørende aktiviteten du skal gjennomføre. Forberedelse til aktivitet er viktig for å forberede muskler og ledd på høyere intensitet. Skal du ha høy intensitet på treningen kreves det mer oppvarming enn ved lavere intensitet.\n\n\nProgresjon\nFor rask progresjon er kanskje den største risikofaktoren for skade. Som tidligere nevnt må du belaste kroppen mer enn den tidligere er vandt til for å få fremgang rent fysisk, men her må du være lur og ikke øke belastningen «for mye, for ofte og for fort».\n\n\nRestitusjon\nDette prinsippet henger sammen med progresjon, men det brukes her som et eget punkt for å poengtere viktigheten med hvile. På forrige punkt er det snakk om å tenke gjennom alt du gjør av trening, men foruten treningen belaster du også kroppen i andre daglige aktiviteter. Totalbelastningen på kroppen kan være stor selv på treningsfrie dager! Kroppen må rett og slett få tid til å bygge seg opp igjen.\n\n\nTa hensyn til ytre faktorer\nHvis det er mulig bør du ta hensyn til de ytre faktorene før en treningsøkt. Kle deg etter været og bruk fornuftige sko. Gode sko kan være avgjørende for å forebygge «unødvendige» skader.\n\n\nTeknikk\nPå enkelte treningsfronter er teknikken avgjørende for å unngå feil belastning på muskler og ledd. Er du usikker på teknikken din – ta kontakt med noen som kan det før det er for sent!\n\n\nBehandling\nFor de som driver mer seriøst med idretten er det ikke alltid tid til å vente på at småvondter går over av seg selv. For dere er det selvfølgelig lurt å oppsøke behandling hos fagpersoner for å forebygge skade. Det kan også være lurt å jobbe med egenbehandlinger med for eksempel en foam/rumble roller.\n\n\nLytt til kroppen\nDet siste prinsippet i forebygging av skader er å lytte til kroppen. Du får hele tiden signaler fra kroppen som du må tolke fortløpende. Bruk sunn fornuft og stopp før du går på en smell. Husk at det er du som kjenner kroppen din best – ingen andre!\nHar du noen andre tips for å forebygge skader, skriv de gjerne i kommentarfeltet!"
  },
  {
    "objectID": "artikler/runners-knee.html",
    "href": "artikler/runners-knee.html",
    "title": "Belastningsskader: Runners knee",
    "section": "",
    "text": "Mange sliter med belastningsskader, og spesielt gjelder dette mennesker som trener mye og ensidig. Jeg vil ta for meg de vanligste av disse og presentere de i egne artikler. Der vil jeg ta for meg hva som kjennetegner de ulike lidelsene, og hvordan de best kan behandles/forebygges. Først ut er ”Iliotibial Band Friction Syndrome” (ITBS), også kjent som ”Runners knee”.\nRunners Knee (ITBS) er en vanlig muskel-/skjelettlidelse som rammer idrettsutøvere som driver mye monoton trening. Skaden skyldes inflammasjon i nederste deler av tractus iliotibialis (se bilde) og gir smerter på utsiden av kneet.\nTractus iliotibialis er en sterk og stram bindevevshinne på utsiden av låret som har utspring fra hoftekammen og fester på utside/fremside av det største leggbeinet (tibia). Både m. tensor fascia latae og m. gluteus maximus fester i Tractus iliotibialis, og båndet blir dermed en forlengelse av draget fra disse musklene.\nITBS er en typisk idrettsskade som rammer utøvere som gjør mange repetitive fleksjons- og ekstensjonsbevegelser i kneleddet, for eksempel langdistanseløpere og syklister. Når kneet flekteres dras båndet over epicondylus lateralis (struktur nederst på lårbeinet - se bilde) på lårbeinet, mens det glir tilbake når kneet ekstenderes. Stadig glipping fram og tilbake over epicondylen  kan føre til betennelse av den nederste delen av tractus iliotibialis. Dette fører til smerter og man må kanskje ta noen dagers hvile fra normal trening."
  },
  {
    "objectID": "artikler/runners-knee.html#behandling-og-forebygging",
    "href": "artikler/runners-knee.html#behandling-og-forebygging",
    "title": "Belastningsskader: Runners knee",
    "section": "Behandling og forebygging",
    "text": "Behandling og forebygging\nVed ITBS finnes det mange forskjellige strategier, og her vil jeg se kort på ting man kan gjøre selv.\nHovedmålet med behandling av ITBS er å minimalisere friksjonen mellom tractus iliotibialis og epicondylus lateralis på femur. I akuttfasen skal man begynne behandlingen ved å forsøke å redusere inflammasjonen. Ofte brukte metoder for dette er nedkjøling med is og betennelsesdempende/smertedempende medikamenter (NSAIDs). Det er også viktig å modifisere aktiviteten, slik at man ikke provoserer tractus iliotibialis på likt nivå som da skaden oppstod.\nDen generelle betennelsestilstanden i kroppen påvirkes også av balansen mellom omega-3 og omega-6.\nNår betennelsen er under kontroll kan man begynne med videre behandling for å bedre vilkårene for tractus iliotibialis. Ut fra hoftebevegelighet, hoftestyrke og muskulær spenningsgrad kan man velge den metoden man er mest fortrolig med. Her er en rask gjennomgang av noen vanlige metoder:\n\nMassasje\n\nVed ITBS er massasje en mye brukt behandlingsform. Dersom muskler som kan stramme opp tractus iliotibialis er påvirket, kan massasje normalisere spenningsnivået i muskelen og gjøre tractus iliotibialis litt mindre stram. Dette kan føre til at båndet glir lettere over epicondylus lateralis på femur når kneet beveges, som igjen kan gi mindre friksjon og minske sjansene for inflammasjon i bindevevet.\nNår man skal behandle og/eller forebygge ITBS ved massasje er det viktig å kunne anatomien for å vite hvilke muskler en bør massere. Muskler som har anatomisk sammenheng med tractus iliotibialis er som nevnt m. gluteus maximus og m. tensor fascia latae, men også mm. Quadriceps (fremside lår), mm. Hamstrings (bakside lår) og m. latissimus dorsi (vingemuskelen) bør inkluderes. Nevnt muskulatur kan masseres på egenhånd ved hjelp av egenmassasje (foam roller).\n\nTøyninger\n\nBelastningsskader som ITBS kan forklares ved at repetitive bevegelser fører til belastninger som igjen fører til små mikrorupturer. Slike mikrotramer forårsaker større skader enn det kroppen klarer å reparere, og det oppstår en inflammasjon i vevet.\nITBS kommer som en følge av en kombinasjon av overbenyttelse av vevet og biomekaniske faktorer. Bruk av muskulatur vil gjøre at fibrene trekker seg sammen og forkortes. Ved ITBS vil kort m. gluteus maximus og m. tensor facsia latae øke draget på tractus iliotibialis siden de fester i bindevevet. Dette kan igjen føre til et strammere drag over femurs laterale epicondyl, friksjonen er økt og faren for inflammasjon likeså. Tøyninger av tractus iliotibialis, sete- og lårmuskulatur blir dermed en vesentlig del av behandling og/eller forebygging av ITBS. Tøyninger av denne muskulaturen vil minske draget på tractus iliotibialis, mens tøyning av selve bindevevet vil øke lengden av det, og dermed gi bedre forhold under knebevegelser.\n\nStyrketrening av hoftemuskler\n\nStudier har vist at styrketrening på hoftens abduktorer (de som fører benet utover), ved siden av treningsbegrensninger og tøyninger, reduserte smertene til nesten samtlige i undersøkelsesgruppen. Et eksempel på en øvelse for denne muskulaturen kan være liggende sidehev av foten eller sidehev i slynge."
  },
  {
    "objectID": "artikler/runners-knee.html#tilbake-til-normal-trening",
    "href": "artikler/runners-knee.html#tilbake-til-normal-trening",
    "title": "Belastningsskader: Runners knee",
    "section": "Tilbake til normal trening",
    "text": "Tilbake til normal trening\nVed siden av de fysiske behandlingene er det viktig å vite årsaken til at smertene oppstår. For å unngå å slå opp skaden etter kort tid må man vite hvordan treningen skal legges til rette for å komme tilbake i full trening. Det er samtidig viktig å ha en progressiv treningsperiode med gradvis økning i distanse/intensitet og frekvens på treningsøktene i oppbyggingsfasen. Hovedregelen på når man kan begynne å trene løping igjen etter å ha hatt ITBS er når man kan utføre styrkeøvelser."
  },
  {
    "objectID": "artikler/runners-knee.html#behandlingsmetoder-ved-langvarige-plager",
    "href": "artikler/runners-knee.html#behandlingsmetoder-ved-langvarige-plager",
    "title": "Belastningsskader: Runners knee",
    "section": "Behandlingsmetoder ved langvarige plager",
    "text": "Behandlingsmetoder ved langvarige plager\nDersom de nevnte betennelsesdempende behandlingsmetodene ikke fungerer som normalt, kan kortisoninjeksjon være en alternativ metode for å redusere betennelse og smerte. Ved smerter over 6 måneder uten virkning av noen tiltak kan operasjon være siste utvei.\nAvslutningsvis kan jeg nevne at prognosen for ITBS er god, og så godt som alle kommer tilbake i full trening relativt kjapt. Som hovedregel ved ITBS følger man denne rekkefølgen fra akuttfase til vanlig trening:\n\nNSAID, is og/eller hvile for å dempe betennelse\nTøyninger og massasje når betennelsen er redusert\nStyrketrening av hoftemuskulatur når tøyning går greit uten smerter\nBegynne vanlig trening når styrketrening går greit uten smerter\n\nReferanser\n\nAnderson, M. K (2003) Fundamentals of sports injury management. Philadelphia, Lippincott Williams & Wilkins.\nBahr, R. red & Mæhlum, S. red (2006) Idrettsskader. Oslo, Gazette AS.\nBuschbacher, R., Prahlow, N. & Dave, S. J. (2009) Sports & medicine rehabilitation – a sport-spesific approach. Philadelphia, Lippincott Williams & Wilkins.\nChaudhari, A. M., Cookingham, C. L., Dowdell, B. C., Fredericson, M., Oestricher, N. & Sahrmann, S. A. (2000) Hip abductor weakness in distance runners with iliotibial band syndrome. Clinical Journal of Sport Medicine [Internett], 10 (3), 169-175.\nFlynn, S. H. & Khaund, R. (2005) Iliotibial band syndrome: a common source of knee pain. American Family Physician, 71 (8), 1545-1550.\nFredericsom M., & Wolf, C. (2005) Iliotibialis band syndrome in runners: innovation in treatment. Sports Med, 35 (5), 451-459.\nFritz, S. (2005) Sports & exercise massage – Comprehensive care in athletics, fitness & rehabilitation. St. Louis, Elsevier mosby"
  },
  {
    "objectID": "artikler/refluks-funksjonell-dyspepsi.html",
    "href": "artikler/refluks-funksjonell-dyspepsi.html",
    "title": "Refluks og funksjonell dyspepsi",
    "section": "",
    "text": "Refluks og funksjonell dyspepsi er tilstander som rammer de øvre delene av fordøyelsessystemet. Disse kan være svært plagsomme, men heldigvis er det en del ting man kan gjøre for å lindre plagene. I denne artikkelen vil jeg forklare hva som forårsaker disse tingene, og gi deg noen tips til hva du kan gjøre dersom dette skulle ramme deg!"
  },
  {
    "objectID": "artikler/refluks-funksjonell-dyspepsi.html#refluks",
    "href": "artikler/refluks-funksjonell-dyspepsi.html#refluks",
    "title": "Refluks og funksjonell dyspepsi",
    "section": "Refluks",
    "text": "Refluks\nDet er sent en lørdagskveld; du sitter i sofaen med den øverste bukseknappen oppkneppet og tenker “knallgod middag, men det ble minst en porsjon for mye..”. Du kjenner et ubehagelig trykk øverst i magen, omtrent som at maten er på tur opp igjen og du opplever sure oppstøt, brystbrann og gulping i tiden etter det store måltidet.\nRefluks er noe de fleste opplever en gang i blant, spesielt hvis man har konsumert store mengder mat eller drikke. Omtrent 10-15 % av voksne har symptomer som brystbrann og oppstøt daglig, men fåtallet oppsøker lege. Noen velger rett og slett å leve med det, mens andre bare er plaget en gang i blant, i tillegg finnes det syrenøytraliserende medisiner på apotek. Refluks, eller gastroøsofageal refluks (GØR), forekommer spesielt hyppig hos spedbarn og gravide, noe som oftest har en naturlig forklaring og vil gå over. Refluks forekommer hyppigere jo eldre man blir, og en typisk karakteristikk er en overvektig mann i førtiårene med en sedat livsstil.\nRefluks betegnes som «ufrivillig tilbakestrømming av ventrikkelinnhold til øsofagus», altså surt mageinnhold som strømmer feil vei, derav navnet «surt oppstøt». Refluks er egentlig ikke en diagnose, men kan forårsakes av ulike typer sykdom. Det er altså mest av alt et symptom.\nGØR må ikke forveksles med gastroøsofageal reflukssykdom (GØRD), som er en mer alvorlig form for GØR. Refluks hos små barn er som nevnt vanlig og vil ofte gå over innen første leveår, men vedvarer refluksen kan det være GØRD. Er man mye plaget med reflukssymptomer over lengre tid, bør man oppsøke lege for å utelukke organisk sykdom og sjekke om man har GØRD.\n\nÅrsaker\nMellom spiserøret og magesekken har vi en muskel som kalles nedre lukkemuskel. Den åpner seg for å tillate mat å komme ned i magesekken og den lukker seg for å forhindre at mat og magesyre flyter tilbake og opp i spiserøret igjen. Høyt trykk i magesekken, som ved graviditet eller store måltider, samt en dårlig fungerende lukkemuskel, ofte hos barn, vil ofte føre til surt mageinnhold i spiserøret og forårsake symptomer på reflukssykdom. Når det sure mageinnholdet kommer opp i spiserøret blir det møtt av bikarbonat, som er basisk, og noe av magesyren blir dermed nøytralisert. Det er ikke uvanlig at noe mageinnhold strømmer tilbake, men normalt sett er det tilstrekkelig bikarbonat til å nøytralisere dette. Problemet oppstår dersom mengden refluks blir så stor at det overgår bikarbonatets evne til nøytralisering. Det er ikke bare syren som skaper problemer, men også fordøyelsesenzymet pepsin som hjelper å spalte proteiner til aminosyrer. Pepsin vil trenge inn i slimhinnene, og når det treffer nerveendene vil vi oppleve en brennende følelse i halsen.\n\n\nBehandling\nFor å diagnostisere GØRD foretas det pH-måling i spiserøret, som regnes som gullstandard da de fleste har normal gastroskopi. Man får utdelt et apparat som måler pH-en i spiserøret gjennom ett døgn, i tillegg til at personen trykker på en knapp hver gang han kjenner symptomer. Dette kan så i ettertid avleses, og ofte ser man en synkende pH og signal om at personen har trykket etter et måltid. Det finnes ingen kur mot refluks, men det finnes ulike metoder man kan prøve. For personer med GØR kan kost- og livsstilsråd som vekttap, måltidsrytme og matvaretips være tilstrekkelig. For personer med GØRD er det ofte nødvendig med nøytraliserende midler, antisekretoriske midler (protonpumpehemmere) eller kirurgi hos de tyngst rammede, i tillegg til livsstilsintervensjon.\nEnkelte matvarer kan forsinke tømming fra magesekken, og dermed gjøre at maten blir liggende lenge i magesekken og skape ubehag og symptomer. Mat som forsinker tømming fra magesekken og ned i tarmene er ofte store og/eller fettholdige måltider. Dette kan også senke trykket i den nedre lukkemuskelen, noe som gjør at denne muskelen lettere åpner seg og tillater mat å komme opp i spiserøret. Andre matvarer som lettere tillater dette er blant annet løk, tomat- og tomatprodukter, sjokolade og peppermynte. Er man sår i spiserøret etter hyppig refluks kan naturlig nok syrlig mat og drikke som juice, samt sterkt krydret og røkt mat forverre dette og irritere slimhinnene. Mat kan også stimulere til økt syreproduksjonen i magesekken, dette sees blant annet med proteinrik mat, samt sterke krydder som chili og pepper.\n\n\nGenerelle kostråd\n\nUnngå store måltider – små og hyppige måltider kan være bedre\nUnngå veldig fettrike måltider\nUnngå for sene måltider – la det gå ca.to timer før du legger deg (mageinnholdet strømmer lettere tilbake i liggende posisjon)\nVær forsiktig med (store mengder) brus, juice, hvitvin, sjokolade, løk, tomat, sterke kryddere samt peppermynte i flytende form\nVed sårt spiserør tolereres oftest mild, myk og fuktig mat best\nKald mat tåles ofte bedre, for eksempel brødmat\nMelk kan dempe plagene hos enkelte\nUnngå liggende stilling etter et måltid\nUnngå høy aktivitet etter måltider\nEr du overvektig, kan det hjelpe å redusere vekten og dermed trykket på magesekk/spiserør"
  },
  {
    "objectID": "artikler/refluks-funksjonell-dyspepsi.html#funksjonell-dyspepsi",
    "href": "artikler/refluks-funksjonell-dyspepsi.html#funksjonell-dyspepsi",
    "title": "Refluks og funksjonell dyspepsi",
    "section": "Funksjonell dyspepsi",
    "text": "Funksjonell dyspepsi\nDet er sent en lørdagskveld; du sitter i sofaen med den øverste bukseknappen oppkneppet og tenker “Jeg skulle gjerne spist mye mer av dette, men det er stappfullt..”. Du kjenner et ubehagelig trykk øverst i magen, er oppblåst, stinn og litt kvalm, selv om du ikke spiste spesielt mye. Dette kan ha oppstått i perioder eller hyppigere, ofte tilknyttet måltider. Hva i all verden er dette?\nDet finnes over 20 identifiserte funksjonelle magetarmlidelser, og de kan oppstå overalt i fordøyelseskanalen, fra munn til endetarm. Tidligere er det blitt skrevet en artikkel om irritabel tarm, en tilstand som karakteriseres av mageknip, oppblåsthet og forstyrrelse i avføringen uten at man helt finner årsaken til problemene. Irritabel tarm kjennetegnes ved smerte under navlen/øverst i buken, og er tilknyttet tynn- og tykktarmen. Har man smerter fra navlen og oppover uten åpenbare årsaker er det snakk om øvre del av fordøyelseskanalen (magesekk, spiserør og muligens tolvfingertarmen). Dette kalles funksjonell dyspepsi.\nVeldig ofte ser man overlapp mellom funksjonelle mage- og tarmlidelser. Ordet funksjonell kommer av at man opplever symptomer, men ikke finner noe anatomisk feil. Dyspepsi er gresk for «forstyrret fordøyelse», men dette er ikke tilfellet. Slike funksjonelle diagnoser blir stilt først når man har fullstendig utelukket alvorlig, organisk sykdom!\n\nÅrsaker\nOver 20 % av voksne har opplevd dyspepsi, og det står for 2-3 % av konsultasjoner hos fastlege. Som antydet tidligere, vet man ikke årsaken til disse smertefulle symptomene, siden man ikke kan finne noe unormalt ved gastroskopisk undersøkelse av magesekken.  Man spekulerer i om plagene skyldes kan skyldes motilitetsforstyrrelser, sensitivitetsforstyrrelser og/eller hjerne-tarm-dysfunksjon:\n\nMotilitetsforstyrrelse betyr en forstyrrelse i den muskulære aktivteten til fordøyelseskanalen. Unormale spasmer, for mye eller for lite kontraksjoner kan føre til smerter og ubehag\nMed sensitivitetsforstyrrelser mener man unormalt høy følsomhet i nervene i fordøyelsekanalen som responderer på stimuli (feks etter måltid)\nForstyrrelser i signaloverføringen i «gut-brain-axis», altså kommunikasjonen mellom mage/tarmkanalen og hjernen\n\nFør trodde man funksjonelle magetarmlidelser hadde psykiske årsaker, og at symptomene kom i kjølevannet av angst, depresjon og stress. I dag vet man at dette ikke er tilfellet, men heller at magetarmlidelsen har innvirkning på livskvalitet og dermed på den psykiske helsen.\n\n\nDiagnose\nFunksjonell dyspepsi innebærer at ett eller flere kriterier må være oppfylt over en dag per uke:\n\nPlagsom oppfylthet etter måltid\nTidlig metthet\nEpigastriesmerter – smerter øverst i magen i vinkelen mellom ribbensbuene\nFølelse av «brenning» i epigastriet\n\nFor å diagnostisere funksjonell dyspepsi må man begynne i den andre enden; nemlig utelukke organisk sykdom, det vil si anatomiske feil som et resultat av alvorlig sykdom. Vanligvis innebærer dette en rekke undersøkelser fra ultralyd, gastroskopi, CT, røntgen etc, men da uten særlig funn.\n\n\nBehandling\nBehandlingsfronten er preget av at man ikke vet årsaken, og dermed blir det, som ved IBS, kun snakk om symptomlindring. Man kan ha ulike typer, hyppighet og smertegrad av symptomer, og det er dette man må utnytte ved symptomlindring. Ulike medikamenter og kostråd kan være verdt et forsøk. Av medikamenter kan man blant annet prøve midler mot kvalme hvis man er kvalm, mot refluks hvis man plages med det, eller midler for å bedre magesekktømmingen.\n\n\nGenerelle kostråd\n\nSmå, hyppige måltider – 5-7 om dagen\nForsiktig reduksjon av fett – ikke spis mindre enn du tåler da dette er en viktig energikilde hvis man har problemer med å få i seg nok energi!\nUnngå mat man tidligere har erfart skaper problemer\n\nVi er alle ulike, og noen tåler enkelte matvarer bedre enn andre, og omvendt. Hvis du av erfaring vet at en matvare gir deg symptomer, kan denne utelates, men ikke eliminer matvarer i så stor grad at det går ut over energiinntak: erstatt det du tar vekk. Prøv deg fram! Opplever du mage- eller refluksplager som vedvarer over tid, gå alltid til legen for undersøkelse for å utelukke sykdom.\nHar du erfaringer med denne typen plager? Del dine erfaringer og hva som har fungert for deg i kommentarfeltet!\nReferanser:\n\nThomas B, Bishop J: Manual of Dietetic Practice: Blackwell Publishing; 2007.\nForelesninger"
  },
  {
    "objectID": "artikler/radgiver-begrensninger.html",
    "href": "artikler/radgiver-begrensninger.html",
    "title": "Rådgiver - kjenn dine begrensninger!",
    "section": "",
    "text": "Som personlig trener, ernæringsfysiolog eller på andre måter involvert i arbeid med atferdsendring, ønsker du selvfølgelig å hjelpe folk til en bedre livsstil. Det burde hvertfall være den primære drivkraften bak å jobbe i en slik bransje. Det å se at rådene du gir blir fulgt og gir resultater gir motivasjon til å fortsette, og fornøyde kunder er god reklame! Men samtidig burde vi alle være klar over egne begrensninger, og vite når vi skal oppsøke andre med annen kompetanse for klientens beste.\nHelsebransjen er tverrfaglig, og mange bruker flere år på å utdanne seg innen de ulike feltene. Selv om det er mye overlapp, og man ofte har overfladiske kunnskaper på feltene som ikke er ens eget, så er det ingen som sitter med solid kompetanse på alle felt. Dette handler like mye om egeninteresse som faglig bakgrunn."
  },
  {
    "objectID": "artikler/radgiver-begrensninger.html#hvor-langt-skal-vi-strekke-oss",
    "href": "artikler/radgiver-begrensninger.html#hvor-langt-skal-vi-strekke-oss",
    "title": "Rådgiver - kjenn dine begrensninger!",
    "section": "Hvor langt skal vi strekke oss?",
    "text": "Hvor langt skal vi strekke oss?\nSom ernæringsfysiolog med stor interesse for trening så hjelper jeg gjerne til med enkle treningstips. Å f.eks. fortelle om fordelene med styrketrening kontra det å bare trene utholdenhet, eller å hjelpe til med å sette opp enkle treningsprogram er ting jeg føler meg komfortabel med. Kommer det derimot en person med muskulære ubalanser eller annen skadeproblematikk, må jeg melde pass og sende vedkommende videre til en med bedre kompetanse på feltet, eksempelvis en fysioterapeut eller personlig trener. Det samme gjelder selvfølgelig om jeg snakker med noen med helt spesifikke idrettslige mål. Der kommer min kompetanse til kort, og det er i personens beste interesse at noen med bedre kompetanse involveres.\nInnen kostveiledning gjelder mye av det samme. Med litt egeninteresse er det lett å sette seg inn i hvordan et generelt sunt kosthold ser ut. Hva som skal til for å gå opp eller ned i vekt er heller ikke en statshemmelighet. Forebyggende kostveiledning er noe de fleste kan si noe om, og offentlige retningslinjer legger gode rammer for en god livsstil.\nSkillet går i mine øyne ved frisk/syk. En frisk person tåler det aller meste, og det er veldig begrenset hvilke skade man kan gjøre. Spise en eller ti ganger om dagen? En frisk person vil kunne tilpasse seg dette og tåle det utmerket. Lavkarbo eller lavfett? Samme historien gjelder her. Snakker vi derimot om en person som ikke er frisk, så kan hele bildet være snudd på hodet, da sykdom kan endre mye med tanke på behov/toleranse for næringsstoffer, måltidsfrekvens osv.\nPlutselig kan ting som en frisk ville tålt helt fint gjøre mer skade enn godt, og uten kunnskaper om den aktuelle sykdomstilstanden befinner man seg i et minefelt om man skulle bestemme seg for å likevel gi kostråd. På samme måte som at jeg vil risikere å fremprovosere eller forverre en skade ved å gi treningstips til en som fra før sliter med ubalanser, kan man uten ernæringskompetanse risikere å gjøre en syk person dårligere ved å gi kostråd som ikke passer med den aktuelle tilstanden."
  },
  {
    "objectID": "artikler/radgiver-begrensninger.html#hva-er-poenget-her",
    "href": "artikler/radgiver-begrensninger.html#hva-er-poenget-her",
    "title": "Rådgiver - kjenn dine begrensninger!",
    "section": "Hva er poenget her?",
    "text": "Hva er poenget her?\nVi går alle ut over vår kompetanse i arbeidet med atferdsendring, og det er i mange tilfeller helt greit. Men tenk gjennom og bli bevisst på hvor din kompetanse stopper, og hvor kunden din vil være i tryggere hender ved å oppsøke annen kompetanse. Vi kan alle utrette svært mye på egenhånd, men vi kommer ikke bort fra at vi sammen står mye sterkere, og dermed kan utgjøre en enda større forskjell!\nDenne saken er først og fremst rettet mot de som gir råd eller på andre måter jobber med mennesker og livsstil. Men dere som står på andre siden av saken, dere som søker råd hos fagfolk, har også noe å ta med dere herfra. Ha i bakhodet at det ikke finnes noen som kan alt, og still gjerne spørsmål om det du blir fortalt høres rart ut. Samtidig er det også greit å ikke stille for høye krav til hva denne personen skal kunne bidra med når det gjelder ting han/hun ikke egentlig har noen kompetanse på. Spør du meg om treningstips, så kan jeg nok i de fleste tilfeller tipse om nyttige ting, men skal du bli virkelig god på noe så ville jeg spurt noen andre!\nTilbake til kildekritikk, vitenskap og tankefeil"
  },
  {
    "objectID": "artikler/proteinkvalitet.html",
    "href": "artikler/proteinkvalitet.html",
    "title": "Alt du trenger å vite om proteinkvalitet",
    "section": "",
    "text": "Er alle kilder til protein like gode? Thomas forklarer deg her hvordan man evaluerer kvaliteten til protein fra ulike kilder, og gir deg litt informasjon om de ulike matvarene."
  },
  {
    "objectID": "artikler/proteinkvalitet.html#proteiner",
    "href": "artikler/proteinkvalitet.html#proteiner",
    "title": "Alt du trenger å vite om proteinkvalitet",
    "section": "Proteiner",
    "text": "Proteiner\nProteiner kommer i flerfoldige forskjellige størrelser og former. Som du kanskje vet er proteinene i kroppen vår satt sammen av opptil 20 forskjellige aminosyrer, hvorav 8 av dem essensielle. Disse 8 aminosyrene er betinget til mat og drikke som vi får i oss daglig.\nSpørsmål om proteiner kommer gjerne opp hos personer som nylig har begynt med fysisk aktivitet. Proteiner er nødvendig for gode resultater innenfor trening, og det er ikke bare viktig å få i seg nok, men også å vurdere kvaliteten på kildene. Noen tenker kanskje at det ikke er noen forskjell på proteiner fra kjøtt eller havregryn? Dette er en uheldig men vanlig misforståelse. Men det er kanskje ikke så rart det oppstår misforståelser når myndighetene nevner kornvarer som en av de viktigste proteinkildene vi har i det norske kostholdet. Dette gjelder for øvrig bare mengde protein.\nProteinkvalitet påvirkes og bestemmes blant annet ut fra hvilke essensielle aminosyrer de inneholder, hvilke kilder de kommer fra og graden av fordøyelse. I denne artikkelen ser jeg nærmere på hva som er gode proteinkilder, og noen metoder for hvordan man har vedtatt hva som er gode proteinkilder."
  },
  {
    "objectID": "artikler/proteinkvalitet.html#de-essensielle-aminosyrene",
    "href": "artikler/proteinkvalitet.html#de-essensielle-aminosyrene",
    "title": "Alt du trenger å vite om proteinkvalitet",
    "section": "De essensielle aminosyrene",
    "text": "De essensielle aminosyrene\nFør vi går inn på hvordan man bestemmer proteinkvaliteten i forskjellige matvarer lister jeg opp de essensielle aminosyrene for friske voksne mennesker og de fleste andre pattedyr:\n\nValin\nLeucin\nFenylalanin\nTryptofan\nLysin\nIsoleucin\nMetionin\nThreonin\n\nMangel på disse aminosyrene vil begrense proteinsyntesen og kan med tid medføre alvorlige mangelsykdommer. Av disse aminosyrene har tre av dem alifatiske sidekjeder, såkalte forgrenede aminosyrer (BCAA). Dette gjelder valin, leucin og isoleucin."
  },
  {
    "objectID": "artikler/proteinkvalitet.html#metoder-for-bestemmelse-av-kvalitet",
    "href": "artikler/proteinkvalitet.html#metoder-for-bestemmelse-av-kvalitet",
    "title": "Alt du trenger å vite om proteinkvalitet",
    "section": "Metoder for bestemmelse av kvalitet",
    "text": "Metoder for bestemmelse av kvalitet\n\nProtein efficiency ratio\nMetoden måler effekten av protein gjennom vekst hos rotter (2). Man mater rotter med et testprotein og måler antall gram vektøkning per gram protein som konsumeres. Den utregnede verdien sammenliknes med kasein (=2,7), og dersom den er høyere enn dette regnes den som en meget bra proteinkilde. Denne metoden har derimot ikke stor nok beviskraft hos mennesker til å bli benyttet i dag, men har blitt benyttet tidligere.\n\n\nBiologisk verdi\nDenne metoden måler proteinkvalitet ved å kalkulere mengden nitrogen som brukes for å danne vev, delt på mengden nitrogen som absorberes fra mat (2). Enklere sagt tar den hensyn til fordøyelighet og aminosyresammensetning. Dette tallet multipliseres så med 100 og uttrykker i prosent hvor mye nitrogen som utnyttes. Høye verdier korrelerer med en høy andel essensielle aminosyrer i matvaren. Denne metoden vurderer derimot ikke andre nøkkelelementer som spiller inn i fordøyelsen av aminosyrer.\n\n\nProtein Digestibility Corrected Amino Acid Score\nDen vanligste, og foretrukne metoden for å bestemme proteinkvalitet, er Protein Digestibility Corrected Amino Acid Score, heretter PDCAAS. Metoden baserer seg på menneskets behov for essensielle aminosyrer samt dets evne til å fordøye dem. Man sammenlikner konsentrasjonen av den første begrensende (essensielle) aminosyren i et testprotein med en referanseverdi. Referanseverdiene er derivert fra behovet for gitte essensielle aminosyrer hos barn mellom 2 og 5 år(1). Poengsummen som deretter regnes ut på bakgrunn av absorpsjon, justeres etter rester av testproteinet i avføringen (sann fekal fordøying).\nDet er noen betenkeligheter ved bruk av denne metoden (1). Studien som referanseverdiene bygger på undersøker et begrenset antall 2-åringer som ble behandlet for feilernæring. Disse er dermed ikke representative for normale, friske småbarn. En annen begrensning er at aminosyrer som passerer den ileale delen av tarmen kan absorberes og utnyttes av bakterier. Disse kan feilaktig regnes som absorbert av mennesket i og med at de ikke kommer frem i avføringen. Derfor bør man justere for den sanne ileale fordøyningen av testproteinet i stedet for den fekale.\nInntil videre er denne metoden uansett ansett som den beste måten å måle proteinkvalitet."
  },
  {
    "objectID": "artikler/proteinkvalitet.html#hvilke-matvarer-er-best-på-protein",
    "href": "artikler/proteinkvalitet.html#hvilke-matvarer-er-best-på-protein",
    "title": "Alt du trenger å vite om proteinkvalitet",
    "section": "Hvilke matvarer er best på protein?",
    "text": "Hvilke matvarer er best på protein?\nAnimalske proteiner er ofte mer komplett og rikere på essensielle aminosyrer enn vegetabilske proteiner. JR Hoffman og MJ Falvo (2) så på hvilke proteiner som er best på kvalitet og dermed scorer høyt på PDCAAS-skalaen. Her er oversikten over noen matvarer:\n\nKasein – 1.0\nEgg – 1.0\nMyse – 1.0\nSoya – 1.0\nKjøtt – 0.92\nPeanøtter – 0.52\nHvete – 0.25\n\n\nKasein\nKasein er det proteinet man hovedsakelig finner i kumelk. Absorpsjonstiden kan ta opp til flere timer. Dette fører til bedre utnyttelse og retensjon av nitrogen. I tillegg til å være viktig for opptaket av vitaminer, inneholder kasein også fosfor og kalsium.\n\n\nMyse\nKasein utgjør 80 % av proteininnholdet i melk. De resterende 20 % står myseproteinet (whey) for. Myse er rik på essensielle, og spesielt forgrenede aminosyrer. I tillegg inneholder proteinet vitaminer og mineraler. De fleste innenfor trening har hørt om både mysekonsentrat og isolat som man kan bruke som kosttilskudd i form av pulver. I mysisolat har man fjernet en del tilleggsstoffer som laktose og fett, men også noen mineraler. Myseisolat er en svært ren proteinkilde og består av 90 % myseprotein.\n\n\nEgg\nEgg inneholder alle de essensielle aminosyrene i tillegg til å være proppfull av nært sagt alle vitaminer og mineraler (med unntak av vitamin C). Spesielt godt representert er BCAA’er som leucin og isoleucin i tillegg til lysin.\n\n\nSoya\nSoya er den klart beste vegetabilske kilden til proteiner. Den populære belgfrukten bør være attraktiv for personer som lever på vegetardietter og kan gjøre aminosyresammensetningen mye mer komplett enn hva kornvarer, nøtter og andre belgfrukter kan. I tillegg til å være rik på forgrenede aminosyrer inneholder soya fytokjemikalier som kan ha flere gunstige effekter på helsen. Soya kan også skaffes som enten konsentrat eller mer fullverdig isolat.\n\n\nKjøtt\nKjøtt inneholder, som det animalske proteinet det er, alle de essensielle aminosyrene men har en noe lavere grad av fordøying enn de fire overnevnte matvarene(3). I rødt kjøtt er det likevel glutamin som er den dominerende aminosyren etterfulgt av arginin, alanin og asparginsyre."
  },
  {
    "objectID": "artikler/proteinkvalitet.html#hva-med-frukt-og-grønt",
    "href": "artikler/proteinkvalitet.html#hva-med-frukt-og-grønt",
    "title": "Alt du trenger å vite om proteinkvalitet",
    "section": "Hva med frukt og grønt?",
    "text": "Hva med frukt og grønt?\nProteinkvaliteten i frukt og grønt varierer men ligger henholdsvis stort sett mellom 0.48-0.66 og 0.73-0.88. Med andre ord er sammensetningen av essensielle aminosyrer langt fra optimal. Det er derimot mulig å kombinere vegatbilske matvarer for å oppnå en god aminosyreprofil i kosten din. Det er eksempelvis sett at poteter og erter komplimenterer hverandre svært bra med tanke på aminosyrer."
  },
  {
    "objectID": "artikler/proteinkvalitet.html#konklusjon",
    "href": "artikler/proteinkvalitet.html#konklusjon",
    "title": "Alt du trenger å vite om proteinkvalitet",
    "section": "Konklusjon",
    "text": "Konklusjon\nTenk gjennom hvor du får proteinene dine fra dersom du ønsker best mulig effekt av treningen. Jeg tror ikke jeg trenger å peke på studier som viser at man har økt effekt av treningen ved å la proteiner ta stor del i kostholdet ditt. Husk at mangel på aminosyrer også kan føre til mangelsykdommer.\nVegetabilske proteinkilder har ofte begrenset innhold av én eller flere av de essensielle aminosyrene, og selv om du kan kombinere matvarer for å oppnå god kvalitet fra vegetabilske proteinkilder er det lurt å fokusere proteininntaket rundt melkeproteiner (kasein, myse), egg og kjøtt. Soya er unntaket, og selv om det er rikt på fytoøstrogener (en annen diskusjon), er det like fullt en fullverdig kilde til protein, spesielt dersom man er allergisk mot melkeprotein eller har en vegetarisk tilnærming til kosthold.\n\nKilder:\nSchaafsma G, The Protein Digestibility–Corrected Amino Acid Score, The Journal of Nutrition, 2000\nHoffman JR, Falvo MJ, Protein - Which Is Better?, Journal of Sports Science and Medicine, 2004\nWilliams PG, Nutritional Composition of Red Meat, University of Wollongong, 2007"
  },
  {
    "objectID": "artikler/periodisk-faste-jul.html",
    "href": "artikler/periodisk-faste-jul.html",
    "title": "Periodisk faste til jul?",
    "section": "",
    "text": "Julen er tradisjonelt sett en tid på året der vekten går opp, før nyttårsforsettene setter inn og de ekstra kiloene skal bekjempes med nebb og klør. Det ville gjerne vært mer praktisk å holde en mer stabil kroppsvekt året gjennom, men av flere grunner er det mer vanlig at vekten varierer. De gjeldende rådene handler om å spise regelmessig og at dette er veien til suksess. I denne artikkelen skal jeg fortelle litt om en alternativ måte å spise på, som har gitt gode resultater for mange, nemlig periodisk faste."
  },
  {
    "objectID": "artikler/periodisk-faste-jul.html#hva-er-periodisk-faste",
    "href": "artikler/periodisk-faste-jul.html#hva-er-periodisk-faste",
    "title": "Periodisk faste til jul?",
    "section": "Hva er periodisk faste?",
    "text": "Hva er periodisk faste?\nPeriodisk faste er en måte å spise på som har økt i popularitet de siste årene. En av de fremste forkjemperne for dette kostholdsmønsteret er Martin Berkhan, som driver siden Leangains. I prinsippet er periodisk faste et veldig enkelt konsept. Du faster 14-16 timer i døgnet, for så å spise hele dagens energiinntak i det gjenværende spisevinduet på 8-10 timer. Det er både fordeler og ulemper med å spise på denne måten, og hvilke av disse som virker sterkest på deg vil avgjøre hvorvidt du vil trives med å spise slik eller ikke. Det er også noen vanlige myter som står i sterk kontrast til dette. La oss se på noen av disse tingene:\n\nFordeler:\n\nDu kan spise store måltider, og dermed spise deg skikkelig mett.\nEtterhvert som du tilpasser kroppen dette måltidsmønsteret vil du ikke ha en sultfølelse som hopper opp og ned som en sprettball, og i større grad kunne fokusere på andre ting enn mat.\n\n\n\nUlemper:\n\nOmstillingsfasen kan være preget av en kraftig sultfølelse, siden kroppen er vant til å få tilførsel av energ med jevnere mellomrom. Dette vil imidlertid raskt tilpasse seg hos de aller fleste.\nHvis du pleier å trene tidlig på morningen kan det være negativt dersom det går veldig lang tid før kroppen får mat. Jeg skriver kan, siden det finnes strategier for å unngå dette problemet, og mange gjør også dette og får gode resultater.\n\n\n\nMyter:\n\nMan må spise frokost for å sette i gang forbrenningen. Dette er noe som har blitt gjentatt så mange ganger at det til slutt har blitt sant. Det finnes imidlertid ingen beviser for at dette skulle være tilfelle, og det er mange empiriske bevis på det motsatte. Alt handler om hva kroppen er vant til!\nVed å spise sjeldent senker man forbrenningen (å spise ofte øker forbrenningen). Dette er også et eksempel på hvordan noe blir sant bare det gjentas ofte nok. Måltidsfrekvensen har ingen påvirkning på totalforbrenningen, og isokaloriske (likt totalinntak) studier som sammenligner ulike måltidsmønstre, finner ingen forskjell når det gjelder den totale forbrenningen [1-3]. Så lenge energiinntaket er likt, spiller det altså ingen rolle for forbrenningen hvor mange måltider du fordeler dette på!\nÅ spise sjelden fører til et ustabilt blodsukker. En artikkel som ble publisert i fjor [4] viste at blodsukkeret over en 12-timers periode var høyere ved 6 måltider enn ved 3, selv om den totale insulinresponsen var lik. Det kan altså synes som om en lavere måltidsfrekvens gir bedre kontroll på blodsukkeret.\nDu kan bare ta opp X mengde protein per måltid. Dette brukes ofte som et argument for at man bør fordele næringsinntaket over flere små måltider. Det finnes imidlertid ingen beviser for at dette skulle være sant. I realiteten vil så godt som alt du spiser absorberes i tarmen, uavhengig av hvor store måltider du spiser. Dette vil reguleres ved at maten tømmes ut av magesekken med en lavere hastighet."
  },
  {
    "objectID": "artikler/periodisk-faste-jul.html#hvordan-gjennomføre-periodisk-faste",
    "href": "artikler/periodisk-faste-jul.html#hvordan-gjennomføre-periodisk-faste",
    "title": "Periodisk faste til jul?",
    "section": "Hvordan gjennomføre periodisk faste?",
    "text": "Hvordan gjennomføre periodisk faste?\nDen enkle oppskriften på periodisk faste er å fastsette et spisevindu, f.eks. på 8 timer. Utenom dette spisevinduet inntar du bare vann, og evt kaffe/usøtet te. I denne perioden tvinger du kroppen til å hente energi fra egne lagre. Insulinnivået vil være lavt, og fettreservene vil derfor være lett tilgjengelige.\nHvor mange måltider du velger å spise i spisevinduet er individuelt, men 2-3 måltider er vanlig. Dette kommer an på hvor store energibehov du har, og dersom behovet er stort kan det være nødvendig med et ekstra måltid.\nNår det gjelder sammensetningen av næringsstoffene, blir dette opp til den enkelte. Noen trives best med lite karbohydrater og mye fett, mens andre ikke takler fett så godt og heller velger karbohydrater. Som i artikkelen om lavkarbokosthold, anbefaler jeg å legge fokuset på kvaliteten på matvarene fremfor fordelingen av næringsstoffer. Så lenge du spiser variert mat av god kvalitet, ordner sammensetningen av næringsstoffer seg selv.\n\nPeriodisk faste er for deg som:\n\nLiker å spise deg skikkelig mett på store måltider\nLiker å sove litt ekstra om morningen i stedet for å bruke tid på å lage og spise frokost\nHeller vil lage 2-3 gode måltider om dagen fremfor å spise kjedelig brødmat og andre raske alternativer\nLiker å ha ekstra god kontroll på kostholdet og derfor fører regnskap med det du spiser. Dette blir enklere jo færre måltid du spiser.\n\n\n\nPeriodisk faste er ikke for deg som:\n\nHar inflammatorisk tarmsykdom (Crohns eller ulcerøs kolitt) eller er plaget med irritabel tarm. Ved disse tilstandene vil store måltider ikke være veien å gå, siden næringsopptaket i tarmen vil være lavere enn vanlig, og store måltider kan føre til ubesvær som diaré.\nEr idrettsutøver med store treningsmengder. Som idrettsutøver har du et økt energibehov, og det kan være vanskelig å få i seg all denne maten på et kort spisevindu. Ofte har du som idrettsutøver treningstider på ulike tider av døgnet, noe som gjør at det vil være vanskelig å tilpasse spisevinduet slik at det optimaliseres med tanke på treningen. Det er ikke dermed sagt at periodisk faste er uegnet mot idrett, og for enkeltpersoner kan det nok fungere vel så bra som et mer normalt måltidsmønster."
  },
  {
    "objectID": "artikler/periodisk-faste-jul.html#avslutning",
    "href": "artikler/periodisk-faste-jul.html#avslutning",
    "title": "Periodisk faste til jul?",
    "section": "Avslutning",
    "text": "Avslutning\nDersom du ønsker å prøve om periodisk faste er noe for deg, så er juletiden en perfekt anledning til å prøve! Denne tiden innebærer for de aller fleste ganske store middager, etterfulgt av kaker og kveldskos. For å unngå at vekten beveger seg for mye oppover i ferien, kan det være lurt å redusere energiinntaket tidlig på dagen for å kompensere.\nDu vil nok merke at det er vanskelig å gjennomføre opplegget i begynnelsen, men om du gir det litt tid, så vil du merke at kroppen fort venner seg til det nye spisemønsteret. Dette er enda en grunn til at juleferien er den perfekte tiden å begynne, siden du har fri fra jobb og skole, som derfor ikke vil påvirkes av at du er i en omleggingsfase.\nDet er ingenting magisk med periodisk faste fremfor andre spisemønstre, og valg av spisemønster handler hovedsakelig om trivsel og tilpasning til hverdagen. Det du skal ta med deg fra denne artikkelen er at du står veldig fritt til å velge det spisemønsteret du selv trives best med!\nReferanser:\n\nLa Bounty PM, Campbell BI, Wilson J, Galvan E, Berardi J, Kleiner SM, Kreider RB, Stout JR, Ziegenfuss T, Spano M et al: International Society of Sports Nutrition position stand: meal frequency. J Int Soc Sports Nutr 2011, 8:4.\nCameron JD, Cyr MJ, Doucet E: Increased meal frequency does not promote greater weight loss in subjects who were prescribed an 8-week equi-energetic energy-restricted diet. Br J Nutr 2010, 103(8):1098-1101.\nBellisle F, McDevitt R, Prentice AM: Meal frequency and energy balance. Br J Nutr 1997, 77 Suppl 1:S57-70.\nHolmstrup ME, Owens CM, Fairchild TJ, Kanaley JA: Effect of meal frequency on glucose and insulin excursions over the course of a day. Volume 5. e-SPEN; 2010."
  },
  {
    "objectID": "artikler/pekefinger.html",
    "href": "artikler/pekefinger.html",
    "title": "En pekefinger i flere retninger",
    "section": "",
    "text": "I løpet av året som har gått har fokuset på kosthold, trening og en bedre folkehelse for alvor manifestert seg i det norske samfunnet. Hva man spiser nå, hva man spiste før, hvordan man skal trene, og hvordan man ikke minst skal leve for å best mulig øke livskvaliteten blir heftig debattert både på blogger, i aviser og på statlig TV. Lavkarbo eller høykarbo? Steinalder eller kornbasert kosthold? Styrketrening eller kondisjonstrening? Diskusjonene florerer, og rådene spriker som aldri før.\nPå toppen av det hele krangler fagfolk på hver sin side av spekteret om hva som er optimale anbefalinger for mannen i gata og gjør forvirringen komplett. De stakkars tilskuerne som er ment å opplyses, som ønsker informasjon om hvordan de kan leve optimalt basert på sin situasjon, blir stående midt i skuddlinjen. De ender opp med å kunne enda mindre enn tidligere. I tillegg har vi mektige medieredaksjoner som blåser opp og sensasjonaliserer resultater som egentlig er av relativt ubetydelig verdi. Kaoset er komplett!"
  },
  {
    "objectID": "artikler/pekefinger.html#hvorfor-er-det-egentlig-blitt-slik",
    "href": "artikler/pekefinger.html#hvorfor-er-det-egentlig-blitt-slik",
    "title": "En pekefinger i flere retninger",
    "section": "Hvorfor er det egentlig blitt slik?",
    "text": "Hvorfor er det egentlig blitt slik?\nNår det kommer til kosthold og ernæring etterstreber man en fasit. Noe som fungerer for alle, og som skal redde helsen vår. Denne fasiten skal senke den samfunnsøkonomiske belastningen knyttet til livsstilssykdommer og heve livskvaliteten vår ytterligere.  Konservative fagfolk, gjerne professorer, er av den gamle skolen, og proklamerer det vi alle har hørt før; mettet fett er farlig og gjør deg syk. På andre siden har vi nærmest revolusjonære knopper som fremmer blomstrende høy-fett kosthold som løsningen. Korn er roten til alt vondt, og man blir syk av karbohydrater, og gjerne også av pasteurisert og homogenisert melk. Felles for dem begge? Begge fremmer sine synspunkt som løsningen på de store folkehelseproblemene både i Norge og den industrialiserte verden og gjerne enda me,r ved hjelp av generalisering. Men hva er det man glemmer når man generaliserer? Når man bastant proklamerer det som fungerer for èn selv og for en gruppering i en observasjonsstudie eller populasjoner ellers? Midt i det hele blir individet glemt.\nÅ trekke slutninger innenfor ernæring og kosthold er farlig, hadde vi hatt en fasit hadde vi ikke hatt livsstilssykdommer den dag i dag. Utallige coacher, kliniske ernæringsfysiologer, bloggere, personlige trenere og andre som jobber innenfor folkehelsen har sin egen oppfatning av hva som fungerer for seg selv, og de har gjerne en skokk med tilhengere hvor det samme har fungert for dem. Det er vel og bra det, men, en tendens jeg ser hos svært mange er at man overser enkeltpersonen. Å tilnærme seg en pasient/klient som ernæringsfysiolog eller som kostholdsveileder handler på mange måter om å samarbeide med pasient/klient mot et felles mål. Da skulle man tro at det første som slår rot i hjernebarken er å jobbe utfra pasientens/klientens forutsetninger,  ikke slenge ut standardiserte matplaner og menyer som tar utgangspunkt i hva som har fungert for deg og andre eller hva du har troen på, og din egen personlige overbevisning.\nSkal man legge om et kosthold og endre livsstil må man ta hensyn til individualitet.  Å legge om vaner man har opparbeidet seg gjennom 20-50 år tar tid, og gjøres ikke over natten. Kontekst er viktig, og uten å vite mer om en persons preferanser og målsetninger er det umulig å gi noe som ligner på en fasit på hva denne personen bør spise. Hvem, hva, hvorfor, hvor mye og hva annet er blant spørsmålene som er viktig å utforske først!"
  },
  {
    "objectID": "artikler/pekefinger.html#individualisering-i-praksis",
    "href": "artikler/pekefinger.html#individualisering-i-praksis",
    "title": "En pekefinger i flere retninger",
    "section": "Individualisering i praksis",
    "text": "Individualisering i praksis\nLa oss ta utgangspunkt i korn. Hvorfor skal en som ikke reagerer på korn, men er svært glad i havregrynet sitt til frokost, fordi det fungerer og det holder ham mett,  kutte dette helt ut av kostholdet sitt? Hva om problemet sitter andre steder, som micro-pizzaen+ cola til lunsj, og helgekos fra fredag til søndag? Denne hypotetiske personen kan helt fint ha et kosthold som passer dens livsstil, og som føles optimalt for han/henne, som innebærer havregryn til frokost. Kanskje er dette noe personen ikke ønsker å endre. Skal man da likevel gjøre inngrep? I mitt hode? Nei. En person kan helt fint ha et kosthold som er optimalt for han/henne selv om det inneholder korn, og en tilnærming i retning rådgivning som gis av myndigheter vil virke fornuftig, samtidig som man tar hensyn til resten av bildet.\nLa oss ta det motsatte tilfelle. Bør en person som ikke er spesielt glad i korn eller poteter, men liker grønnsaker og frukt godt, inkludere korn og poteter i kostholdet sitt, når han vil klare seg helt fint uten og samtidig dekke næringsbehovet sitt? Svaret er følgelig nei basert på de samme prinsippene som over. Frukt og grønnsaker er helt klart er mer næringstett enn brød og poteter. Her er kanskje en lavkarbo tilnærming noe å vurdere i veiledning og rådgivning, samtidig som man tar hensyn til resten av bildet.\nMan skal gjøre endringer der personen ønsker å gjøre endringer, og der personen selv mener han/hun er i stand til å gjøre endringer. Som veiledere kan vi styre i riktig retning, men valg og endringer kan gjerne komme som forslag fra kunden selv, og man kan komme frem til forslag sammen.\nSelvfølgelig skal vi også trekke inn helse som et særdeles viktig parameter også, men dette inngår som en del av konteksten og perspektivet og det vi tar hensyn til når vi veileder. Poenget med denne artikkelen er hva som i stor grad skal tas hensyn til, men hva som glemmes, av paleovennene og lavkarbo-forkjemperne, av professorer og helsedirektoratet. Nemlig prinsippet om individualitet, og en personlig tilnærming basert på ønsker, behov og målsetninger. Det viktigste er å stake ut en sti som fungerer for deg, og som man selv kan leve med, som samtidig hjelper deg å nå målene dine. For noen er det mye fett og proteiner som skal til for å holde seg mett, for andre er dette et kosthold basert på grovt brød og melk."
  },
  {
    "objectID": "artikler/pekefinger.html#dagens-debatt",
    "href": "artikler/pekefinger.html#dagens-debatt",
    "title": "En pekefinger i flere retninger",
    "section": "Dagens debatt",
    "text": "Dagens debatt\nDessverre er det blitt slik at fanebærere fra hver sin side, spesielt med tanke på kosthold, er blitt ekstremt unyanserte i sitt syn på hva som fungerer. I stedet for å være objektiv og vurdere studier og litteratur med nøytrale øyne, leser man det man vil lese, tolker det på sin egen måte, og presenterer resultater av egen interesse som det som fungerer for alle. Kosthold og ernæring handler i svært stor grad om preferanser, ønsker, kultur, vaner og behov, hvorav alle faktorer er svært personlige og i aller høyeste grad individuelle. Noen har ikke mentalitet eller viljestyrke til å forandre alle sidene ved kostholdet sitt, men de kan gjennomføre noen som unektelig kan gi resultater, og det er her man skal begynne, og det er dette man skal ta utgangspunkt i.\nSkulle man ta utgangspunkt i alt man kan lese på internett, så vil veien fremover kanskje se mest ut som dette…\nErnæring og kosthold er et levende felt, og på samme måte som at professorer bør og skal ta ny forskning i mot med åpne armer, bør og skal man heller ikke dra konklusjoner basert på et tynnere grunnlag til tross for at det er voksende evidens for den ene siden av saken. En vanskelig kunst å mestre, men som er helt fullstendig vesentlig, og dessverre også tilsynelatende glemt.\nUnyanserte uttalelser fra begge sider har ikke skapt annet enn konflikt og forvirring i 2012, la oss håpe de åpner øynene i 2013."
  },
  {
    "objectID": "artikler/overvekt-gener.html",
    "href": "artikler/overvekt-gener.html",
    "title": "Overvekt og gener",
    "section": "",
    "text": "Genetikk og predisposisjon for overvekt og fedme er et kontroversielt felt og blir støtt og stadig nevnt i samme ordelag. Bastante treningsnarkomane mener gjerne det blir for enkelt å skylde på genetikk, mens overvektige personer blir stadig mer motløs etter mange års prøving og feiling. For disse blir det gjerne plutselig veldig enkelt å støtte seg på at man er arvelig belastet og samtidig fordømme far og mor som tross alt dermed er ansvarlig for at du havnet i denne smørja.\nPerspektivet bør nok nyanséres mer enn som så, da det sjeldent er kun én faktor som gjør at vi havner i en gitt situasjon. I denne artikkelen skal jeg se nærmere på hvilke gener som de siste årene har blitt assosiert med overvekt/fedme. Målet med artikkelen er å kaste lys over at kroppene og fysiologien vår faktisk varierer, og at ikke alle har samme utgangspunkt. Dette skal jeg gjøre ved å gi en kortfattet oversikt over noen få kartlagte gener som kan spille en rolle i utviklingen av overvekt og livsstilssykdommer.\nNår det er sagt, vet vi foreløpig lite om hvilke konsekvenser ulike, vanlige varianter av disse genene har å si for kroppsvekt og kroppssammensetning. Jeg skal altså ikke snakke om mutasjoner her som kan gi kraftig forandrede egenskaper.\nTa for øvrig en titt på Vegards flotte artikkel om genetikk dersom du ikke har vært innom disse begrepene før.\nMetabolismen av næringsstoffer i kroppen vår er i utgangspunktet svært godt kontrollert. Perifere og nevrale signaler som angår metthet og næringsstatus integreres i hypotalamus i hjernen. Videre kan hypotalamus direkte sanse næringsstoffer og kontrollere forbruket av disse. Gode eksempler er regulering av blodsukker samt fettmetabolisme. Til tross for denne i utgangspunktet gode kontrollen på metabolismen av næringsstoffer, har inaktivitet og ekstrem tilgjengelighet på alle typer matvarer ført til at flere og flere av oss blir overvektige. Derfor er genetikk og også epigenetikk blitt svært aktuelle i forskningen som foregår på predisposisjon for overvekt, og dermed vil man altså undersøke om noen er mer utsatt enn andre."
  },
  {
    "objectID": "artikler/overvekt-gener.html#noen-gener-som-er-assosiert-med-overvektfedme",
    "href": "artikler/overvekt-gener.html#noen-gener-som-er-assosiert-med-overvektfedme",
    "title": "Overvekt og gener",
    "section": "Noen gener som er assosiert med overvekt/fedme",
    "text": "Noen gener som er assosiert med overvekt/fedme\nVi vet langt i fra nok om genetikk til å påvise noen årsakssammenheng mellom overvekt, fedme og genetikk. Likevel, har rundt 40 gener til nå blitt avdekket og assosiert med sykelig overvekt, fedme og BMI. Blant disse finner vi FTO, MC4R og TMEM18 som tre av de sterkeste (1).FTO koder først og fremst for et protein som demetylerer DNA, og lav/ingen aktivitet fører blant annet til veksthemming uten at man vet hvilke mekanismer som er involvert. En review som tok for seg dette genet i 2012 (2), påpeker blant annet at økt ekspresjon er assosiert med økt risiko for overvekt/fedme. Genet påvirker i utgangspunktet energiinntak, metthet og insulinsensitivitet i mennesker. Alle er faktorer som trygt kan assosieres med overvekt/fedme. Varianter (polymorfismer og SNPer) av genet er assosiert med total mengde kroppsfett og fettnedbrytning. Det vil si at ulike varianter av genet med påfølgende varierende aktivitet vil kunne påvirke mengden fettvev, apetitt og grad av insulinresistens i mennesket.\nMC4R spiller hovedsakelig en rolle i apetittregulering hvorpå aktivering øker metthet og energiforbruk. MC4R koder for en reseptor som uttrykkes i deler av hjernen som styrer apetitt, også kalt melanokortin-systemet. Reaksjonen som initieres når melanokortinsystemet aktiveres påvirker blant annet energihomeostase og en rekke kognitive aktiviteter. En variant som antas å forekomme i 27% av alle hvite européere har vært satt i sammenheng med fedme, småspising og sult i såkalte GWA studier (genome-wide association studies) (3).\nNår det gjelder TMEM18, vet vi foreløpig lite annet enn at dette genet er sterkt assosiert med overvekt og fedme. Lavt uttrykk av dette genet fører blant annet til at nydannede fettceller modnes tregere. I tillegg har det nylig blitt påvist at en polymorfisme i FTO, i umiddelbar nærhet av TMEM18, erassosiert med diabetes type 2 (4). Mer spesifikt fant forskerne at varianter i FTO og TMEM18 disponerte for diabetes type 2 uavhengig av BMI. Det vil si at disse variantene muligens promoterer hittil ukjente mekanismer som risikofaktorer for diabetes type 2."
  },
  {
    "objectID": "artikler/overvekt-gener.html#veien-videre",
    "href": "artikler/overvekt-gener.html#veien-videre",
    "title": "Overvekt og gener",
    "section": "Veien videre",
    "text": "Veien videre\nI praksis vet vi ikke enda hva disse genvariantene har å si annet enn at de er assosiert med overvekt, risikofaktorer for overvekt/fedme, et atferdsmønster som promoterer overvekt/fedme, og/eller diabetes type 2. Mennesker er dyr som mer enn noe annet påvirkes av miljøfaktorer og til en viss grad hvordan man lar seg påvirke av disse. Det betyr at de fleste av oss kan styre hvordan vi lar oss påvirke om vi skulle havne i en situasjon hvor vi ble overvektige eller fikk en livsstilssykdom.\nDet skal også nevnes at i de fleste av artiklene jeg har referert til her, hevdes det at man ikke med noen form for sikkerhet kan vite hvor mye en eventuell variant av et gen påvirker graden av overvekt eller fedme. Det betyr med andre ord at man ikke uforbeholdent kan hvile seg på unnskyldningen om “dårlige gener”, ettersom man rett og slett ikke vet hvor stor “skade” disse ulike variantene gjør.\nEt annet viktig moment er at man sjeldent kan isolere èn faktor og tilskrive den all effekt. Vi vet fra ernæringsepidemiologisk og eksperimentell forskning at det er en mengde faktorer som interagerer og påvirker hverandre i ulik grad. For å ta et eksempel fra dagens artikkel, har det blant annet blitt diskutert i en review at de samme variantene av FTO har blitt funnet i både slanke og overvektige mennesker (5). Resten kan du regne ut selv. Et lite hint - om du har den ene eller den andre varianten av FTO betyr med andre ord ganske lite i en kontekst hvor du spiser hypo/iso-kalorisk og er fysisk aktiv.\nSamtidig er det viktig å ta med i vurderingen at langt fra alle genene som spiller en rolle i overvekt, fedme og livsstilssykdommer er kartlagt, og man må ta høyde for at arv kan spille en langt større rolle enn det som til nå antas at den gjør."
  },
  {
    "objectID": "artikler/overvekt-gener.html#konklusjon",
    "href": "artikler/overvekt-gener.html#konklusjon",
    "title": "Overvekt og gener",
    "section": "Konklusjon",
    "text": "Konklusjon\nDet er altså ikke bare å hevde at alle har likt utgangspunkt når det gjelder vektnedgang, endring av kroppskomposisjon eller forebygging av livsstilssykdommer. Vi er alle ulike og har ulike forutsetninger, og det kan se ut til at noen kanskje vil støte på større utfordringer enn andre når man skal ned i vekt, eller når man skal prøve å vedlikeholde den. Likevel tyder mye på at arbeidet i stor grad ligger i ens egne hender når man befinner seg i en tilstand man må eller bør forbedre.\nTakk til Bente Øvrebø, masterstudent i fedme ved NTNU for inspill og diskusjon\nReferanser\n\nWinter Y et al. Genetic Determinants of  Obesity and Related Vascular Diseases, Vitamins and Hormones, 2013.\nJacobsson JA et al. The impact of intronic single nucleotide polymorphisms and ethnic diversity for studies on the obesity gene FTO, Obesity Reviews, 2012.\nHorstmann A et al. Common Genetic Variation near MC4R Has a Sex-Specific Impact on Human Brain Structure and Eating Behavior, PLoS ONE, 2013\nKalnina I et al. Polymorphisms in FTO and near TMEM18 associate with type 2 diabetes and predispose to younger age at diagnosis of diabetes, Gene, 2013\nChoquet H and Meyre D, Genetics of Obesity: What have we Learned?, Current Genomics, 2011"
  },
  {
    "objectID": "artikler/omega-3-6.html",
    "href": "artikler/omega-3-6.html",
    "title": "Omega-3 og Omega-6 i kostholdet",
    "section": "",
    "text": "Det snakkes mye om balansen mellom omega-3 og omega-6. I denne artikkelen vil jeg ta for meg disse fettsyrene, deres funksjoner i kroppen, og hvorfor vi trenger begge deler. Deler av artikkelen er ment for spesielt interesserte, og kan kreve litt forkunnskaper."
  },
  {
    "objectID": "artikler/omega-3-6.html#essensielle-fettsyrer",
    "href": "artikler/omega-3-6.html#essensielle-fettsyrer",
    "title": "Omega-3 og Omega-6 i kostholdet",
    "section": "Essensielle fettsyrer",
    "text": "Essensielle fettsyrer\nFettet vi får i oss fra kostholdet, får vi i form av triglyserider (tre fettsyrer koblet til et glyserolmolekyl) og strukturelle lipider som fosfolipider (finnes i cellemembraner). Både mettede, enumettede og flerumettede fettsyrer inngår i disse lipidene. Mettede og enumettede fettsyrer kan kroppen produsere selv, men enkelte flerumettede fettsyrer må vi få gjennom kosten.\nTo fettsyrefamilier er essensielle for mennesket, omega-3 og omega-6. Disse er essensielle fordi vi ikke kan lage dem selv, og derfor er avhengig av å få dem tilført via kostholdet. Både omega-3 og omega-6 er flerumettede fettsyrer, men kommer i flere varianter, med ulik lengde, og ulik metningsgrad. De to spesifikke fettsyrene som regnes som essensielle, er linolsyre, (omega-6, LA) og alfalinolensyre (omega-3, ALA). Disse har begge 18 karbonatomer, og er de korteste av de flerumettede fettsyrene. Disse kan i kroppen omdannes til lengre fettsyrer, som har ulike funksjoner."
  },
  {
    "objectID": "artikler/omega-3-6.html#hvilke-funksjoner-har-de-essensielle-fettsyrene-i-kroppen",
    "href": "artikler/omega-3-6.html#hvilke-funksjoner-har-de-essensielle-fettsyrene-i-kroppen",
    "title": "Omega-3 og Omega-6 i kostholdet",
    "section": "Hvilke funksjoner har de essensielle fettsyrene i kroppen?",
    "text": "Hvilke funksjoner har de essensielle fettsyrene i kroppen?\nEtter at de essensielle fettsyrene har blitt absorbert i tarmen, fordeles de til kroppens ulike vev. Noe brukes som energi, mens resten inkorporeres i strukturelle lipider, som f.eks. cellemembraner. Andelen flerumettede fettsyrer i cellemembranen, avgjør hvor bevegelig membranen blir (fluiditeten). Jo større andel av fettet vi spiser som er flerumettet, jo mindre rigid/stødig blir cellemembranene våre. Kolesterol og mettede fettsyrer bidrar til at membranen blir mer rigid.\n\nHvorfor trenger vi omega-3?\nOmega-3 befinner seg hovedsakelig i retina (øyet) og i sentralnervesystemet. Spesielt for nyfødte er det viktig med tilstrekkelig tilførsel av omega-3, da hjernen og sentralnervesystemet vokser raskt den første tiden[1, 2]. Omega-3-fettsyren EPA gir opphav til noen signalstoffer kalt eikosanoider, som vi skal se nærmere på lenger nede.\n\n\nHvorfor trenger vi omega-6?\nOmega-6-fettsyrer er nødvendig for å stimulere til vekst, og en mangel på disse fettsyrene kan føre til redusert vekst. Sammen med omega-3 er omega-6 nødvendig for å vedlikeholde normal funksjon for alle kroppens celler. Dette skjer hovedsakelig i form av signalstoffer, eikosanoider, som det kommer mer om under."
  },
  {
    "objectID": "artikler/omega-3-6.html#essensielle-fettsyrer-og-hjernen",
    "href": "artikler/omega-3-6.html#essensielle-fettsyrer-og-hjernen",
    "title": "Omega-3 og Omega-6 i kostholdet",
    "section": "Essensielle fettsyrer og hjernen",
    "text": "Essensielle fettsyrer og hjernen\n50-60% av hjernens vekt består av fettstoffer, og over en tredjedel av dette utgjøres av de langkjedede fettsyrene AA og DHA. Siden en så stor del av fettsyrene i cellemembranene i hjernen er flerumettet, fører dette til at membranene blir veldig lite rigide. Dette antas å ha en betydning for signaloverføringen i sentralnervesystemet [2]."
  },
  {
    "objectID": "artikler/omega-3-6.html#eikosanoider",
    "href": "artikler/omega-3-6.html#eikosanoider",
    "title": "Omega-3 og Omega-6 i kostholdet",
    "section": "Eikosanoider",
    "text": "Eikosanoider\nEikosanoider er hormonliknende stoffer derivert av flerumettede fettsyrer med fettsyrelengde=20 karbonatomer (eikos=20). Disse stoffene er med å regulere kardiovaskulære, pulmonale, immune, reproduktive og sekretoriske funksjoner[1]. Eikosanoidene lagres ikke, og blir raskt metabolisert til inaktive produkter [3]\nFunksjonsmessig sammenliknes eikosanoidene med hormoner, men på et par punkter skilles de fra hverandre [3]:\n\nHormoner produseres i spesialiserte kjertler, som skjoldbruskkjertelen og bukspyttkjertelen, mens eikosanoider produseres i små mengder i alle kroppens celler og vev .\nHormoner fraktes med blodet til målcellene, mens eikosanoidene har en lokal effekt der det produseres.\n\nDet finnes tre hovedtyper stoffer som regnes som eikosanoider: Prostaglandiner (PG), tromboxaner (TXA) og leukotriener (LT). Hver av disse er inndelt i undergrupper, som vises med en ekstra bokstav. Hvert enkelt eikosanoid har også et nummer, som representerer antall dobbeltbindinger i molekylet (TXA2 har 2 dobbeltbindinger). Dette nummeret sier noe om hvilken fettsyre som har vært forløper, mer om dette lenger nede. Det finnes også flere typer eikosanoider, som hydroksyfettsyrer og lipoxiner, men de kommer vi ikke inn på i denne artikkelen.\nSyntesen av eikosanoider styres av flere enzymer. Først må forløperfettsyren (DGLA, AA eller EPA) frigjøres fra cellemembranen. Dette styres av enzymet Fosfolipase A, som finnes i alle celler [1].\nNår fettsyren er frigjort, er det to enzymer som styrer den videre syntesen, altså er det to mulige reaksjonsveier. Det første enzymet er cyclooxygenase (COX), som styrer syntesen av PG og TXA. Det andre enzymet er lipoxygenase (LOX), som styrer syntesen av LT [1, 3-5].\nDe ulike fettsyreforløperne gir opphav til eikosanoider med ulikt antall dobbeltbindinger. Derfor kan du se på tallet bak navnet, og utifra dette lese hvilken fettsyre som har vært forløper. Her er en kort oversikt over hvilke tall som hører til hvilke fettsyrer [1]:\nDe ulike eikosanoidene har ulike funksjoner i kroppen. Her er litt om de ulike typene:\n\nProstaglandiner: Har mange funksjoner. Det er fire kjente reseptorer for PGE2, som kommer fra AA. PGE2kan blant annet øke opplevelsen av smerte, endre på kroppens termostat og dermed gi feber, og øke effekten av histamin på blodårene. Prostaglandiner påvirker med andre ord kroppens inflammasjonsrespons. I tillegg regulerer prostaglandinene slimproduksjon og bikarbonatsekresjon i gastrointestinaltrakten, noe som beskytter mot syreskader som magesår. De er også med å regulere blodgjennomstrømmingen i de ulike organene [1].Aktiviteten til prostaglandinene avhenger av forholdet mellom nedbrytning og syntese. Den avhenger også av hvilke prostaglandiner som blir syntetisert. PGE3 fra EPA har en mye mindre proinflammatorisk effekt enn PGE2fra AA, noe som er med å forklare hvorfor omega-3 virker betennelsesdempende [1].Prostasyklin, PGI2, har en spesiell funksjon, som motvirker TXA2, og dermed hindrer at blodet klumper seg sammen. På samme måte vil PGI3 fra EPA også motvirke sammenklebring.\nTromboxaner: Har sin hovedeffekt på blodplatene. TXA2, som kommer fra AA, fremmer sammenklebring av blodplatene, og er veldig viktig for hemostase, som er kroppens måte å stanse blødninger på. TXA3 fra EPA har en mye mindre effekt enn TXA2.\nLeukotriener: Leukotriener er de eikosanoidene som produseres ved hjelp av LOX-enzymet, og de produseres hovedsakelig i hvite blodceller (leukocytter). Som forventet er LT med å regulere immunrespons, spesielt ved allergi og betennelse [3]. LT fra AA er generelt mer proinflammatoriske enn LT fra EPA, noe som er med å forklare hvorfor omega-3 virker betennelsesdempende [1]."
  },
  {
    "objectID": "artikler/omega-3-6.html#hvorfor-virker-smertestillende-medikamenter",
    "href": "artikler/omega-3-6.html#hvorfor-virker-smertestillende-medikamenter",
    "title": "Omega-3 og Omega-6 i kostholdet",
    "section": "Hvorfor virker smertestillende medikamenter?",
    "text": "Hvorfor virker smertestillende medikamenter?\nSmertestillende medisiner som aspirin og ibux er eksempler på en gruppe stoffer som kalles NSAID, som står for non steroidal anti-inflammatory drug. Disse medisinene fungerer ved å påvirke produksjonen av eikosanoidene, og dette skjer ved at de blokkerer aktiviteten til COX ved å binde til enzymet, og hindrer det i å binde til fettsyrene [1, 3, 4] .\nPå denne måten får vi blokkert syntesen av blant annet PGE2, som er med å forklare hvorfor disse medisinene virker smertedempende, febernedsettende og kan dempe betennelse.\nLave doser av disse medisinene brukes ved hjertesykdom. En reduksjon i produksjonen av TXA, vil motvirke uønsket sammenklebring av blodplater [1]. Blodplater som har fått sitt COX inaktivert, kan ikke produsere nytt, da de ikke har cellekjerne og egen proteinsyntese. Dette utgjør den blodfortynnende effekten av denne typen stoffer [3].\nI store doser, kan disse medisinene ha noen negative effekter. Prostaglandinene øker som nevnt slim- og bikarbonatproduksjon i mage/tarmsystemet. En hemming av denne prosessen som følge av stort forbruk av f.eks. ibux, kan bidra til at man kan utvikle magesår som følge av syreskader [1, 3].\nEn hemming av COX-aktivitet kan føre til en økning av LOX-aktivitet, og dermed en økt produksjon av leukotriener. Noen prostaglandiner blokkerer LOX-aktivitet, og en reduksjon av disse vil øke leukotrienproduksjonen ytterligere. Noen personer har unormalt høy LOX-aktivitet. For disse, kan medisiner av typoen NSAID føre til en konstriksjon av bronkiolene (luftrørene i lungene), som igjen kan utløse det som kalles aspirinindusert astma [1]."
  },
  {
    "objectID": "artikler/omega-3-6.html#kilder-til-omega-3",
    "href": "artikler/omega-3-6.html#kilder-til-omega-3",
    "title": "Omega-3 og Omega-6 i kostholdet",
    "section": "Kilder til omega-3",
    "text": "Kilder til omega-3\nSom nevnt øverst i artikkelen er det bare en fettsyre som regnes som essensiell innenfor omega-3-familien, og det er ALA. De lengre omega-3-fettsyrene kan lages utifra denne, da vi kan forlenge fettsyrer etter behov.\nDet er imidlertid gode argumenter for at vi bør innta de lengre omega-3-fettsyrene EPA, DPA og DHA gjennom kosten, da omdanningen fra ALA har vist seg å være begrenset. Når disse fettsyrene foreligger preformet i kosten, inkorporeres de 20 ganger mer effektivt i strukturelle lipider enn dersom vi lager de selv [1].\nGode kilder til ALA er valnøtter, linfrø og de respektive oljene. ALA får vi i oss i små mengder fra stort sett all mat som inneholder flerumettet fett i større eller mindre grad. Problemet er at de fleste kildene inneholder mye større mengder av omega-6-fettsyren LA, slik at forholdsmessig er det få gode kilder til ALA.\nNår det gjelder de lengre fettsyrene, EPA, DPA og DHA, er dette de såkalte marine omega-3-fettsyrene. Som kallenavnet tilsier, så finner vi dette fettet i sjømat. Disse fettsyrene produseres av krill, som igjen spises av fisken. Krill, fet fisk, og dyr som lever av fisk som f.eks. sel, er gode kilder til disse fettsyrene. Oljer som er utvunnet fra disse, som f.eks. krillolje, tran, lakseolje og selolje er gode kilder. Oppdrettsfisk får i seg mye mindre krill enn villfisk, da de fores med vegetabilsk kraftfor. Dette gjenspeiles i omega-3-innholdet i denne fisken, som er mye lavere.\nVi får også i oss litt av disse langkjedede fettsyrene fra dyr, og innholdet varierer med hva de har spist. Innmat kan være spesielt rik på disse fettsyrene, og f.eks. er hjernen bygget opp av mye DHA."
  },
  {
    "objectID": "artikler/omega-3-6.html#kilder-til-omega-6",
    "href": "artikler/omega-3-6.html#kilder-til-omega-6",
    "title": "Omega-3 og Omega-6 i kostholdet",
    "section": "Kilder til omega-6",
    "text": "Kilder til omega-6\nOmega-6-fettsyren LA, som er den essensielle fettsyren i omega-6-familien, finner vi i nært sagt all mat. Spesielt høyt innhold finner vi i vegetabilske oljer som maisolje, soyaolje og solsikkeolje, og i en del nøtter. Kornvarer bidrar også mye til omega-6-inntaket. Som hovedregel finner vi LA i vegetabilsk fett.\nNår det gjelder AA, finner vi dette i animalsk mat, som følge av at dyrene har omdannet LA fra sin mat."
  },
  {
    "objectID": "artikler/omega-3-6.html#hvorfor-balanse-mellom-omega-3-og-6",
    "href": "artikler/omega-3-6.html#hvorfor-balanse-mellom-omega-3-og-6",
    "title": "Omega-3 og Omega-6 i kostholdet",
    "section": "Hvorfor balanse mellom omega 3 og 6?",
    "text": "Hvorfor balanse mellom omega 3 og 6?\nPå samme måte som fettsyresammensetningen i kjøtt bestemmes av hva dyret har spist, bestemmes fettsyresammensetningen i vår kropp av hva vi har spist. Fordelingen av de ulike fettsyrene i våre cellemembraner avgjør membranens egenskaper i forhold til gjennomtrengelighet og struktur. Dette styres først og fremst av forholdet mellom mettede/umettede fettsyrer, og kolesterol spiller også en rolle her.\nEt forhold mellom omega-6:omega-3 som er over 10, er betegnet som ubalansert, sammenlignet med et forhold på 2-4 som er funnet hos jeger/samler-populasjoner [1]. Dagens vestlige kosthold, som i hovedsak er basert på korn, gir oss et alt for høyt inntak av omega-6-fettsyrer, noe kan være årsak til mange sykdomstilstander.\nLA og ALA bruker de samme enzymene for å omdannes til sine respektive lengre fettsyrer. Det er en konkurranse om hvem som får bruke enzymene, og derfor spiller fettsyresammensetningen i kostholdet en stor rolle [2].\nDe ulike forløperfettsyrene konkurrerer om å produsere sine respektive eikosanoider, siden de bruker de samme enzymene. Forholdet mellom hvilke eikosanoider som blir produsert og i hvilke mengder, avgjøres i stor grad av balansen mellom omega-3 og omega-6 i kostholdet [2]. Som du ser av gjennomgangen over, er det mange gode grunner til at vi vil ha en fornuftig balanse av disse, siden de er med å regulere mange av kroppens prosesser. Eikosanoidene fra hhv. omega-3 og omega-6 påvirker disse funksjonene i ulik grad og i ulike retninger. En overproduksjon av omega-6-eikosanoider har vist seg å ha en sammenheng med mange inflammatoriske og autoimmune sykdommer, kreft og psoriasis [1]. Dette antas å være hovedårsaken til at tilskudd av omega-3 har vist så gode effekter, da det bidrar til å rette opp denne balansen i eikosanoidproduksjonen.\nOppdatering (2015): Det har lenge vært regnet som en sannhet at omega-3 virker antiinflammatorisk mens omega-6 fremmer inflammasjon. Nyere forskning indikerer derimot at både omega-3 og omega-6 har antiinflammatorisk funksjon hos mennesker. Thomas har skrevet mer om dette i følgende artikkel: Overekt, fettsyrer og inflammasjon"
  },
  {
    "objectID": "artikler/omega-3-6.html#oppsummering",
    "href": "artikler/omega-3-6.html#oppsummering",
    "title": "Omega-3 og Omega-6 i kostholdet",
    "section": "Oppsummering",
    "text": "Oppsummering\n\nLinolsyre (omega-6) og alfalinolensyre (omega-3) utgjør de essensielle fettsyrene som vi er avhengige av å ha i kostholdet vårt\nDisse gir opphav for lengre fettsyrer, som har viktige funksjoner i kroppen vår\nHjernen vår er bygget opp av langkjedede, flerumettede fettsyrer, og hjernens utvikling er avhengig av tilstrekkelig tilførsel av essensielle fettsyrer, spesielt tidlig i livet, når hjernen utvikles raskt.\nEikosanoider er hormonliknende signalstoffer som er med å regulere mange livsviktige funksjoner i alle kroppens celler.\nEikosanoider syntetisert fra hhv. omega-3 og omega-6 har ulike virkninger, både i styrke og retning.\nSmertestillende medikamenter blokkerer eikosanoidsyntesen, og det er dette som gjør at de virker. I store doser kan disse medisinene gi ulike, uønskede effekter.\nDe ulike forløperfettsyrene til eikosanoidene kjemper om de samme enzymene, så en god balanse mellom de ulike eikosanoidene avhenger av en god balanse mellom omega-3 og omega-6-fett i kostholdet."
  },
  {
    "objectID": "artikler/omega-3-6.html#referanser",
    "href": "artikler/omega-3-6.html#referanser",
    "title": "Omega-3 og Omega-6 i kostholdet",
    "section": "Referanser",
    "text": "Referanser\n\nShils.M SM, Ross.A, Caballero.B, Cousins.R: Modern Nutrition, In Health And Disease,10 edn: Lippincott Williams&Wilkins; 2005.\nLieberman.H.R. KRB, Prasad.C: Nutritional Neuroscience: CRC Press; 2005.\nChampe.P.C HRA, Ferrier.D.R: Biochemistry, 4 edn: Lippincott Williams&Wilkins; 2008.\nBerg.J.M. TJL, Stryer.L: Biochemistry, 6 edn: Freeman; 2007.\nDrevon.C BR, Bjørneboe.G: Mat og Medisin, 5 edn: Høyskoleforlaget; 2007."
  },
  {
    "objectID": "artikler/nse-nfe-konferanse.html",
    "href": "artikler/nse-nfe-konferanse.html",
    "title": "Rapport fra høstseminar i Oslo: Karbohydrater og helse",
    "section": "",
    "text": "Fredag 4. november arrangerte Nasjonalt Selskap for Ernæring (NSE) i samarbeid med Norsk Forening for Ernæringsfysiologer (NFE) årets høstseminar. Temaet denne gangen var karbohydrater og helse, noe som kan regnes som et høyaktuelt tema sett i lys av den pågående kostdebatten.\nPå programmet stod foreleserene Torunn Nordbø, Anja Olsen, Espen Rostrup, Andreas Eenfeldt og Linn Anne Brunborg, og temaene strakte seg fra helseaspekter ved den nordiske dietten, via ulike sider ved lavkarbokosthold og over på industriens utfordringer med tanke på å utvikle sunne produkter. Alt lå til rette for en spennende dag!\nFørstemann på talerstolen var leder for NSE, Pernille Baarseth. Hun fortalte oss litt om NSE sin historie, fra stiftelsen i 1981, og hva de har jobbet med fram til i dag. For noen år siden så NSE seg nødt til å slå seg sammen med NFE for å arrangere disse seminarene, da de innså at de kjempet om det samme publikumet, en kamp begge ville tape på i det lange løp. Siden den gang har det blitt arrangert et årlig høstseminar, og interessen er økende.\nHer sammendrag fra de ulike foredragene vi ble servert denne fredagen!\n\nHvordan fokuset på brød og korn i forhold til ernæring har endret seg i løpet av de siste 30 år\nv/Torunn Nordbø, Opplysningskontoret for Brød og Korn\nMed tanke på at Nordbø representerer opplysningskontoret for brød og korn, kom det ikke som en overraskelse at hun i foredraget stilte seg svært positiv til nettopp disse komponentene av kostholdet. Hun kunne fortelle at opplysningskontoret for brød og korn stod for “sunn matglede med brød og korn til alle måltider”, og gikk langt i å anbefale alle å etterkomme dette.\nMesteparten av foredraget bestod av ulike statistikker, som skulle beskrive nordmenns holdninger til korn og fullkorn. Personlig synes jeg dette ble veldig uoversiktlig, og man skulle følge godt med for å ikke gå i surr i alle prosentene. Noen tall jeg likevel registrerte var at 25% av energien i et gjennomsnittlig norsk kosthold kommer fra korn, og hele 75% av matmelet vårt kommer fra norskprodusert korn.\nMange er likevel interessert i å redusere forbruket av kornprodukter, og 5% av de spurte oppgav at de ikke spiste brød i det hele tatt. De primære årsakene folk oppgir til at de ønsker å redusere kornforbruket er helse og sunnhet, etterfulgt av at «brød er kjedelig».\nDet ble også snakket en del om kostfiber. “Alle er enige om at kostfiber er sunt”, sa Nordbø, og begrunnet dette med helseeffekter som forebygging av kreft, utifra data fra WCRF.\nDeretter uttalte hun at “siden korn er vår største kilde til fiber er det god grunn til å anbefale at vi spiser mer korn”, noe jeg mener blir en alvorlig logisk feilslutning. At vi i dagens kosthold får i oss mye fiber fra kornprodukter er ikke en gyldig begrunnelse for å øke inntaket.\n\n\nHelseaspekter av den nordiske diett\nv/Anja Olsen, Danish Cancer Society\nAnja Olsen har vært med på å utføre en studie der de har sett på aspekter med det nordiske kostholdet, og fortalte om denne. Det ble fastslått at vi i Norden har et høyere inntak av fullkorn sammenlignet med andre vestlige land, men forfatterne av studien har undersøkt om det også er andre komponenter med spesielle positive helseeffekter.\nFørst var det nødvendig å definere hva en typisk nordisk diett har bestått av. Det ble trukket fram at vi tradisjonelt sett har spist mye kjøtt, fullfete meieriprodukter og mer smør enn vi spiser i dag, og frokosten har typisk bestått av havregrøt. Selv om flere av disse matvarene ble omtalt som usunne, ble det understreket at den nordiske dietten tradisjonelt sett har vært sunn når vi ser på helheten.\nAnja fortalte så om studien de hadde utført, der de så på effekten av enkeltkomponenter i kostholdet. Inklusjonskriteriene for å bli tatt med i studien var at matvaren måtte være å finne i nordisk natur, ha en kvantitativ betydning i kostholdet og ha dokumenterte helseeffekter. De endte opp med 6 matvarer, som utgjorde Healthy Nordic Food Index: Fisk, rotfrukter, rugbrød, havregryn, epler/pærer og kål.\nDenne indeksen fungerer slik at for hver matvare der inntaket er lik gjennomsnittsinntaket eller høyere, får man ett poeng, altså maksimalt seks poeng. Når man så på sammenhengen mellom inntaket av disse matvarene og dødeligheten, fant man at for hvert poeng sank dødeligheten med 4%. Forfatterne så også på forekomsten av tykktarmskreft, og her ble det ikke funnet noen selvstendig effekt for noen av matvarene. Siden dette er en observasjonsstudie, kan ikke resultatene si noe om årsakssammenheng, slik at studien ikke på noen måte kan regnes som sikkert bevis for noe.\nTil slutt viste Olsen noen bilder av sin datter som med stor innsats spiste noen av de nevnte matvarene, og brukte dette som et argument for at den nordiske dietten er velsmakende!\n\n\nBalansert lavkarbodiett\nv/Espen Rostrup, Haukeland Universitetssykehus.\nEspen startet sitt foredrag med å vise to forsider fra VG, der lavkarbo var det sunneste av det sunne på den ene, og vår største fiende på den andre. Dette beskriver på mange måter hvordan lavkarbodebatten har utviklet seg i media. Han etterspør en debatt som i større grad bygger på vitenskap og fakta, og i mindre grad på synsing og følelser. Espen tok så for seg ulike aspekter ved lavkarbokosthold, og viste til forskning som underbygget det han sa. Han påpekte også at lavkarbo nå er inne i varmen både hos helsemyndighetene og hos ADA og Diabetes UK, som vektreduksjonsdietter.\nDe første temaene som ble tatt opp var kolesterol og aterosklerose. Ny forskning viser at det ikke er så enkelt som vi tidligere har trodd. Totalkolesterolet er ingen god prediktor, og heller ikke HDL/LDL forteller hele sannheten. Det viser seg nå at LDL kommer i ulike størrelser, og det er først og fremst de minste partiklene som er forbundet med høy risiko for hjertesykdom. Dette forklarte Espen med at de minste partiklene i større grad er utsatt for oksidasjon, og de små oksiderte LDL-partiklene kan passere gjennom åreveggene og fanges. Disse er i større grad er knyttet til årsaken til aterosklerosen. Et lavkarbokosthold er assosiert med større LDL-partikler, mens et fettfattig kosthold i større grad er assosiert med en økt mengde små, tette LDL-partikler.\nNår det gjelder kostholdsfett, tok Espen for seg noen av de studiene nasjonalt råd for ernæring har brukt som referanser for sine anbefalinger, og påpekte en del svakheter ved kunnskapsgrunnlaget. For det første er det stadig flere studier som viser at det ikke er noen sammenheng mellom mettet fett og hjertesykdom. Når det gjelder studier på lavfettkosthold, finnes det bare to randomiserte prospektive studier, og ingen av disse viser noen effekt når det kommer til dødeligheten. En del studier viser positive effekter av å erstatte noe mettet fett med flerumettet fett, men dersom mettet fett erstattes med karbohydrater ser vi motsatt effekt. Disse studiene viser likevel ikke noen effekt på dødeligheten, men en marginal nedgang i forekomsten. Espen påpekte at for å få signifikante resultater måtte de ta med Oslostudien i metaanalysen, og denne studien var en multiintervensjonsstudie der blant annet røykeslutt var sentralt. Forfatterne “måtte ha med en røykesluttstudie for at resultatene skal bli signifikante”, kommenterte han!\nEvidensen for et magert kosthold er i stor grad basert på små, kortvarige studier. Disse har i tillegg ikke sett på dødeligheten, men såkalte myke endepunkt, som kan være endring i risikofaktorene (f.eks. kolesterol, som vi åpenbart ikke vet så mye om likevel).\nDet er gjort en del studier som sammenligner lavkarbokosthold med lavfettkosthold, og Espen tok opp et par punkter angående disse:\n\nLavkarbogruppen får ofte spise ad libitum (dvs til de er mette), mens lavfettgruppen som oftest har begrensninger i energiinntaket.\nDe fleste studiene viser lik effekt, eller går i favør lavkarbo, selv om resultatene ikke alltid er signifikante.\nMetabolske risikoparametre forbedres som oftest best i lavkarbogruppen.\n\nRandomiserte kostholdsstudier viser ikke virkeligheten, siden motivasjonen for å følge opplegget ikke alltid er like høy når du blir tildelt en diett som du ikke nødvendigvis har så stor tro på eller har lyst til å følge. Espen påpekte at dette kan ha en stor del av ansvaret for at resultatene mellom gruppene ofte jevner seg ut over tid. Han etterlyste en studie der man velger motiverte deltakere til de ulike gruppene, slik at vi i større grad kan se effekten av å faktisk følge de ulike oppleggene.\nAvsluttningsvis sa Espen at helsemyndighetene i større grad burde ta i bruk lavkarbo som et alternativ, og at de ikke måtte “skremme folk bort fra et verktøy som kan være veldig nyttig for veldig mange”!\n\n\nLavkarbodiett ved fedme og diabetes, hva sier forskningen?\nv/Andreas Eenfeldt, lege og spesialist i allmennmedisin, Sverige\nUtgangspunktet for Andreas sitt foredrag er den voldsomme økningen i overvekt og fedme vi har vært vitne til de siste 30 årene, etter at de offentlige kostholdsanbefalingene virkelig begynte å påvirke hva folk spiste! På bare en generasjon, har forekomsten av fedme blitt tredoblet, noe som ikke kan forklares genetisk. Det må med andre ord være noe som er forandret i miljøet vi lever i, og Andreas mener tydelig at den mest kritiske endringen har skjedd i  kostholdet vårt!\nI 1984 publiserte magasinet Time en artikkel om kolesterol, og den sammenhengen vi trodde det var mellom kolesterolnivået og hjertesykdom. Ifølge Eenfeldt var evidensen bortimot ubetydelig, men vi trodde sterkt på denne teorien, og den ble derfor sentral i de kostrådene som fulgte.\nAndreas må sies å være en tilhenger av insulinhypotesen, som grovt sett sier at et økt inntak av karbohydrater fører til en økt insulinproduksjon, noe som fører til mer fettlagring og økt forekomst av overvekt og fedme. Når vi fant ut at kolesterol var negativt, førte dette til en fettfrykt, og vi skulle nå redusere inntaket av fett. For at en slik reduksjon skulle være mulig, måtte naturligvis inntaket av noe annet økes tilsvarende, og dette annet ble da karbohydrater.\nEenfeldt påpeker at det finnes flere eksempler på befolkninger som har et høyt inntak av karbohydrater, som likevel ikke har problemer med verken overvekt eller andre metabolske forstyrrelser. Felles for disse befolkningene er at store deler av karbohydratene kommer fra frukt og rotfrukter, og ikke fra sukker og andre høyglykemiske matvarer, slik som ofte er tilfelle i den vestlige verden. Det er ikke frukt og rotfrukter som har erstattet fettet i vårt kosthold, men heller dårlige karbohydrater fra mat som pommes frites, brus, is og store mengder brødmat.\nMange kaller lavkarbo for en motediett, men Eenfeldt snur på dette og stiller spørsmålet om ikke fettfattig kosthold kan kalles en motediett. Vi har tross alt ikke spist denne nye maten så veldig lenge, og det finnes sterke indikasjoner på at mennesket opp gjennom tiden har spist mer i tråd med lavkarboprinsipper. *“Frykten for fett har ført til de kostrådene vi har i dag*****”, påpeker han.\nDet siste temaet for dette foredraget var kosthold for diabetikere. I dag får diabetikere råd om å spise etter de offentlige anbefalingene, og det understrekes at mat som øker blodsukkeret langsomt er bra, eksemplifisert ved brød, pasta, ris, potet og frukt. Andreas sammenligner dette med anbefalingene diabetikerne fikk tidligere, før vi hadde blodsukkermedikamenter. Alle de anbefalte matvarene var da omtalt som mat som var strengt forbudt, pga sin blodsukkerøkende effekt, og diabetikerne ble bedt om å heller spise mat som kjøtt, fisk, egg og smør.\nLavkarbokosthold gir, som Espen påpekte i sitt foredrag, best resultat når det gjelder forbedring av metabolske risikofaktorer, sier Andreas, og avslutter med at *“det er på tide å forlate 80-tallet*****”!\n\n\nHvilken utfordring har industrien til å utvikle sunnere produkter og måltider?\nv/Linn Anne Brunborg, PhD i human ernæring, Norgesmøllene.\nLinn Anne startet sitt foredrag med å fortelle at hun stillte seg svært positiv til lavkarbokosthold rettet mot de med insulinresistens og overvekt. Hun var likevel veldig skeptisk til om dette var et kosthold som passet for alle, og trakk fram et avisoppslag om Andrine Flemmen som hadde testet streng lavkarbo i en måned, og ikke fikk til å trene som normalt. Det kan selvfølgelig diskuteres hvorvidt en måned er lang nok varighet til å konkludere med noe, men vi kan likevel med stor sikkerhet slå fast at folk vil reagere ulikt på et kosthold, og at individuelle tilpasninger vil være nødvendig.\nNår det gjelder industriens utfordringer, fokuserte Brunborg naturligvis på kornindustrien, siden hun tross alt representerer denne. Hun kunne blant annet fortelle at “industrien har hørt på kostrådene og økt utmalingsgraden på melet*****”, noe som betyr at andelen fullkorn er økt. Mens de foregående foredragene fortalte om lavkarbokostholdets effekter på blodsukkeret, påpekte Brunborg at man “kan få et like stabilt blodsukker på et karbohydratrikt kosthold*****”.\nKorn består av flere komponenter; kli, kim og kjerne. Fullkorn inneholder alle tre delene, mens raffinert korn hovedsakelig består av kjernen. Det er vanskelig å skille effektene av de ulike delene fra hverandre, men foreløpig har man konkludert med at fullkorn er det vi bør spise mer av. Gjennomsnittlig inntak av fullkorn i dag er 50g, mens anbefalingene er på 70-90g. Vi har med andre ord en del å gå på her.\nNøkkelhullsmerkingen av matvarer har blitt sterkt kritisert, og mange mener at en slik merkeordning ikke er bra. Brunborg fortalte at denne merkingen har vært svært effektiv for å få folk til å velge de merkede matvarene, og understrekte at vi i stedet for å diskutere selve merkeordningen burde diskutere kriteriene for den. Selve prinsippet med å merke sunne matvarer mente hun at vi burde holde på, siden dette åpenbart er en effektiv måte å kommunisere med forbrukerne på.\nTil slutt i sitt foredrag ville Brunborg rette lyset mot noen globale trender som hun så på som positive:\n\nFolk flest ser ut til å endre holdninger til å gå på diett, og fokuserer i større grad på å endre livsstil.\nDet er et økende fokus på naturlig mat.\nVi ser en forbedring i kvaliteten på ferdig tilberedte måltider, men dette setter fremdeles store krav til industrien når det gjelder å ytterligere forbedre disse produktene.\n\nSom avslutning hadde Linn Anne en oppfordring om at vi må “lære den oppvoksende generasjonen å lage mat fra bunnen av*****”, og om kostdebatten i media hadde hun bare en ting å si: “Lite smak og lite glede!”*\n\n\nDiskusjon\nDen siste halvtimen var viet spørsmål til deltakerne, og ikke overraskende var det Rostrup og Eenfeldt som fikk de fleste spørsmålene rettet mot seg. Mitt totalinntrykk etter spørrerunden, er at veldig mange viser stor interesse for å forstå hva lavkarbo handler om, og sånn sett var dette et veldig positivt seminar når vi tenker på den polariserte debatten vi er vitne til i media. Mange virket fornøyd med at lavkarbo først og fremst ble rettet mot folk med insulinresistens og overvekt, selv om det også kom fram at det ikke burde være noe i veien for å velge et slikt kosthold om du er frisk og normalvektig heller.\nAlt i alt vil jeg si at dette var et svært vellykket seminar der folk fra begge sider av debatten fikk uttale seg, og mange gikk nok derfra en del klokere enn de var når de kom!"
  },
  {
    "objectID": "artikler/nok-vitamin-d.html",
    "href": "artikler/nok-vitamin-d.html",
    "title": "Får vi nok D-vitamin?",
    "section": "",
    "text": "Vitamin D ser ut til å ha sammenheng med svært mange kroppslige funksjoner og trolig en rekke sykdommer. Etter å ha lest meg opp litt om emnet ble jeg overrasket over lite samsvar om hva som er definert som tilfredstillende D-vitaminstatus hos befolkninga som helhet."
  },
  {
    "objectID": "artikler/nok-vitamin-d.html#d-vitaminstatus",
    "href": "artikler/nok-vitamin-d.html#d-vitaminstatus",
    "title": "Får vi nok D-vitamin?",
    "section": "D-vitaminstatus",
    "text": "D-vitaminstatus\nVed fri tilgang på sol så ser man at man ender opp med nivåer rundt 110-120 nmol\\l (1) (laveste registrerte var 58 nmol\\l.)  Norsk elektronisk legehåndbok (NEL) sier at ønsket konsentrasjon 75-150 nmol\\l, noe som samsvarer godt med dette. Helsedirektorartet (2) og NEL er ikke enige da førstnevnte mener at over 50 nmol\\l er bra nok, selv om studien på urbefolkninger (1) tyder på at man i gjennomsnitt bør ligge vesentlig høyere for å ha ønsket konsentrasjon.\nI helsedirektoratets rapport konkluderes det med at over 50% av norske menn og kvinner har under 75 nmol\\l, mens 100% av pakistanske menn og kvinner har under 75 nmol\\l. Når mye tyder på at man bør ha minst 75 nmol\\l, muligens mer om kroppen får bestemme selv, så tyder det på at D-vitaminstatusen blant den norske befolkning som helhet er dårlig. Når man finner mulige sammenhenger med D-vitaminmangel og Multippel Sklerose (3), leddgikt (4) , enkelte kreftformer (5), beinskjørhet og flere andre sykdommer, så burde man kanskje anbefalt enda høyere doser enn 400 UI i vinterhalvåret (tar høyde for de nye nordiske anbefalingene). Spesielt til store deler av innvandrerbefolkningen burde kaskje dette vært tilfelle, siden mange av disse sliter med uttalt mangel. Med tanke på graviditet ser man at man kan gi store doser til gravide uten negative konsekvenser, og med noen positive effekter i tillegg som redusert risiko for å få infeksjoner etter fødsel (7)."
  },
  {
    "objectID": "artikler/nok-vitamin-d.html#er-anbefalingene-for-lave",
    "href": "artikler/nok-vitamin-d.html#er-anbefalingene-for-lave",
    "title": "Får vi nok D-vitamin?",
    "section": "Er anbefalingene for lave?",
    "text": "Er anbefalingene for lave?\nAlle mangeltilstander gir konsekvenser, f.eks. vil C-vitaminmangel gi skjørbuk, kalsiummangel kan over tid gi benskjørhet. For lavt inntak av D-vitamin vil også gi konsekvenser, men kanskje er de større og flere enn man trodde for noen tiår tilbake? Når man ser at man med full soleksponering hele året oppnår konsentrasjoner som over dobbelt så høye som det norske helsemyndigheter anbefaler, så er jeg tilbøyelig til å si at norske anbefalingene er satt for lavt. Det ikke er umulig at folkehelsa som helhet hadde blitt bedre om man gjorde som NEL og satte 75 nmol\\l som minstekrav.\nEt forslag for å bedre dette kunne vært å øke anbefalt daglig inntak, da sjansen for overdosering bare er mulig ved ekstreme doser fra kosttilskudd over lengre tid eller ved enkelte sykdommer som sarkoidose. Et annet forslag er å gjøre det til standard at konsentrasjonen måles ved blodprøver hos helsesøster, ved generelle helsesjekker hos fastlegen osv, og dermed muliggjøre individuell rådgivning om kosthold og tilskudd.\nMan bør uansett ta en blodprøve før man går til innkjøp av større doser.\n1. http://www.ncbi.nlm.nih.gov/pubmed/22264449\n2. http://www.helsedirektoratet.no/folkehelse/ernering/strategier-og-satsninger/Documents/\nvitamin-d-rapport-ernaringsradet-2006.pdf\n3. http://www.webmd.com/multiple-sclerosis/news/20090428/high-doses-vitamin-d-cut-ms-\nrelapses\n4. http://www.sciencedaily.com/releases/2010/04/100407121227.htm\n5. http://www.cancer.org/treatment/treatmentsandsideeffects/\ncomplementaryandalternativemedicine/herbsvitaminsandminerals/vitamin-d\n6. http://www.sciencedaily.com/releases/2010/05/100501013417.htm\n7. http://www.sciencedaily.com/releases/2010/05/100501013417.htm"
  },
  {
    "objectID": "artikler/naeringsstoffer/thiamin.html",
    "href": "artikler/naeringsstoffer/thiamin.html",
    "title": "Thiamin, Vitamin B1",
    "section": "",
    "text": "Tilbake til artikkelserien om næringsstoffene\nThiamin er det første av åtte B-vitaminer, og er også kjent som vitamin B1. Thiamin har viktige funksjoner i energimetabolismen, og er også viktig for funksjonen til nervesystemet. Dette var det første vitaminet som ble oppdaget, og la derfor grunnlaget for hele konseptet vitaminer. Thiamin ble først oppdaget i Asia. Da de begynte å polere risen fikk de en høy forekomst av mangelsykdommen beriberi. De skjønte at det var en sammenheng mellom å fjerne skallet på risen og sykdommen, og årsaken viste seg å være at poleringen fjernet thiaminet fra risen."
  },
  {
    "objectID": "artikler/naeringsstoffer/thiamin.html#opptak-og-metabolisme",
    "href": "artikler/naeringsstoffer/thiamin.html#opptak-og-metabolisme",
    "title": "Thiamin, Vitamin B1",
    "section": "Opptak og metabolisme",
    "text": "Opptak og metabolisme\nThiamin tas opp i tarmen ved to hovedmekanismer. Ved lave konsentrasjoner er det i hovedsak aktiv transport via spesifikke transportproteiner, men ved høyere konsentrasjoner kan vitaminet også tas opp ved passiv diffusjon. Fra tarmcellene fraktes thiamin over i portåren, som frakter vitaminet til leveren.\nFra leveren fraktes thiamin videre til målcellene sammen med røde blodceller eller bundet til albumin."
  },
  {
    "objectID": "artikler/naeringsstoffer/thiamin.html#funksjoner",
    "href": "artikler/naeringsstoffer/thiamin.html#funksjoner",
    "title": "Thiamin, Vitamin B1",
    "section": "Funksjoner",
    "text": "Funksjoner\nThiamin finnes i kroppen som fritt thiamin eller de fosforylerte variantene TMP (thiamin monofosfat), TPP (thiamin difosfat) og TTP (thiamin trifosfat). Vi har ingen thiaminlagre, men relativt høye konsentrasjoner finnes i muskelceller, hjertet, leveren, nyrene og hjernen.\nThiamin er sentral i energimetabolismen, spesielt forbrenningen av glukose, og er kofaktor for flere sentrale enzymer. Omdanningen av pyruvat, sluttproduktet fra glykolysen, til Acetyl-CoA, utgangspunktet for sitronsyresyklusen, er avhengig av thiamin, som er kofaktor i prosessen. Thiamin er også kofaktor for et viktig enzym i sitronsyresyklusen, α-ketoglutarat dehydrogenase.\nSiden thiamin er sentral i glukosemetabolismen, er det også et viktig vitamin for hjernefunksjon, siden glukose er hjernens hovedenergikilde. Sitronsyresyklusen er essensiell for syntesen av hjernens signalstoffer, neurotransmittere, og uten thiamin vil syntesen av disse reduseres. Transporten av thiamin over blod-hjerne-barrieren har en maksimal hastighet, som er tilnærmet lik hjernens forbruk av vitaminet, og det er derfor veldig viktig å innta tilstrekkelig thiamin til å fylle denne kapasiteten.\nThiamin er viktig for signaloverføring i nervecellene, tilsynelatende ved å bidra til å opprettholde membranpotensialet."
  },
  {
    "objectID": "artikler/naeringsstoffer/thiamin.html#behov-og-anbefalinger",
    "href": "artikler/naeringsstoffer/thiamin.html#behov-og-anbefalinger",
    "title": "Thiamin, Vitamin B1",
    "section": "Behov og anbefalinger",
    "text": "Behov og anbefalinger\nBehovet for thiamin henger sammen med energiinntaket, noe som er logisk i og med at vitaminet er sentralt i omsetningen av de andre næringsstoffene. Behovet øker derfor med et økt energiinntak. De norske anbefalingene ligger på 1-1,5mg/dag, og tilsvarer ca. 200g svinekjøtt, 70g solsikkefrø eller 120g peanøtter."
  },
  {
    "objectID": "artikler/naeringsstoffer/thiamin.html#mangeltilstander",
    "href": "artikler/naeringsstoffer/thiamin.html#mangeltilstander",
    "title": "Thiamin, Vitamin B1",
    "section": "Mangeltilstander",
    "text": "Mangeltilstander\nEn mangel på thiamin vil føre til en forsuring av kroppen, siden det vil bli en opphopning av pyruvat og laktat som følge av en ufullstendig glukosemetabolisme.\nBeriberi er en mangelsykdom som skyldes thiaminmangel. Det finnes tre hovedformer av denne sykdommen: Tørr-, våt- og spedbarnsberiberi.\n\nTørr beriberi rammer nervesystemet, og har effekter både sentralt og perifert. Sentrale symptomer er forvirring og lammelse av muskler i øyet. Perifere symptomer er økt stølhet i leggmusklene og nedsatt følsomhet i ekstremitetene.\nVåt beriberi er også kjent som kardiovaskulær beriberi, og rammer i hovedsak hjertet og sirkulasjonssystemet. Symptomer er forhøyet blodtrykk og puls, samt vannansamlinger (ødemer).\nSpedbarnsberiberi kan forekomme hos barn som ammes av mødre som selv har lave nivåer, og symtomer er manglende vekst, oppkast, rastløshet og søvnløshet.\n\nThiaminmangel skyldes som oftest et par ting:\n\nAlkohol blokkerer opptak av thiamin fra tarmcellene til blodet. Langvarig alkoholisme fører derfor ofte til thiaminmangel. Sykdommen Wernicke-Korsakoff syndrom, som er den sentrale versjonen av tørr beriberi, er ofte observert hos alkoholikere.\nEnkelte matvarer inneholder thiaminaser, som bryter ned thiamin. Disse forbindelsene finnes spesielt i rå fisk og skalldyr. Thiaminaser inaktiveres ved varmebehandling.\nFedmekirurgi har vist seg å kunne medføre thiaminmangel."
  },
  {
    "objectID": "artikler/naeringsstoffer/thiamin.html#kan-vi-få-for-mye",
    "href": "artikler/naeringsstoffer/thiamin.html#kan-vi-få-for-mye",
    "title": "Thiamin, Vitamin B1",
    "section": "Kan vi få for mye?",
    "text": "Kan vi få for mye?\nDet er ingen kjente negative effekter av et høyt inntak av thiamin. Overskudd skilles effektivt ut over nyrene."
  },
  {
    "objectID": "artikler/naeringsstoffer/thiamin.html#gode-kilder",
    "href": "artikler/naeringsstoffer/thiamin.html#gode-kilder",
    "title": "Thiamin, Vitamin B1",
    "section": "Gode kilder",
    "text": "Gode kilder\nBiotilgjengeligheten for thiamin er generelt sett lav, dvs at vi bare tar opp en liten del av det vi får i oss. Gode kilder til thiamin er kjøtt (spesielt svinekjøtt), blod og innmat. Fullkornsris inneholder ganske mye, men polert ris inneholder lite. Nøtter og frø inneholder en del thiamin, men siden vi inntar mindre mengder av disse kan de ikke regnes som hovedkilder.\nI et tradisjonelt norsk kosthold bidrar kornvarer med en stor del av thiaminet i kosten.\nThiamin er følsomt for høy temperatur, og en del brytes ned ved steking av mat."
  },
  {
    "objectID": "artikler/naeringsstoffer/thiamin.html#aktuelt-om-thiamin",
    "href": "artikler/naeringsstoffer/thiamin.html#aktuelt-om-thiamin",
    "title": "Thiamin, Vitamin B1",
    "section": "Aktuelt om thiamin",
    "text": "Aktuelt om thiamin\n\nI en studie der det ble gitt høye doser thiamin, og deltakerne ikke på forhånd hadde noen mangel på vitaminet, ble det observert en klar forbedring både i humør og reaksjonstid."
  },
  {
    "objectID": "artikler/naeringsstoffer/selen.html",
    "href": "artikler/naeringsstoffer/selen.html",
    "title": "Selen",
    "section": "",
    "text": "Tilbake til artikkelserien om næringsstoffene\nSelen har atomnummer 34, og regnes som et sporelement. Det finnes en del selen i sjøvann, men i jordskorpen er innholdet svært varierende. Til å begynne med fikk selen mest oppmerksomhet fordi det i store doser hadde toksiske effekter hos gårdsdyr, men etterhvert ble også viktigheten av selen i kostholdet dokumentert, da man oppdaget at tilskudd av selen kunne forhindre sykdom i områder med lavt seleninnhold."
  },
  {
    "objectID": "artikler/naeringsstoffer/selen.html#opptak-og-metabolisme",
    "href": "artikler/naeringsstoffer/selen.html#opptak-og-metabolisme",
    "title": "Selen",
    "section": "Opptak og metabolisme",
    "text": "Opptak og metabolisme\nI kosten finner vi selen i ulike former, men hovedsakelig finner vi det bundet til aminosyrene metionin eller cystein. Selen erstatter da et svovelatom i disse og danner såkalte selenoproteiner, selenometionin (Se-Met) og selenocystein (Se-Cys). Vi finner også litt uorganisk selen i form av selenitt og selenat. Opptaket av de ulike formene varierer.\nSelenoproteinene er inkorporert i proteiner og følger da først og fremst proteinfordøyelsen, der de brytes ned til enkelte aminosyrer, Se-Met er den formen som absorberes best, gjennom et natriumavhengig transportprotein i tynntarmen. Etter absorbsjonen i tarmen så vil Se-Met bindes til hemoglobin i blodet og fraktes til lever og muskelvev der den bygges inn i proteiner og akkumuleres. Se-Cys absorberes på samme måte, men mindre effektivt. Etter absorbsjonen tas Se-Cys opp av røde blodceller. Som dere får se lenger nede så er Se-Cys den viktigste formen i kroppen, og er klar til å brukes direkte. Se-Met må på sin side i stor grad brytes ned slik at selenet kan inkorporeres i Se-Cys.\nUorganisk selen absorberes passivt ved diffusjon med en biotilgjengelighet på over 50%. Selenitt tas opp bedre enn selenat, og etter opptak metaboliseres  selenitt til selenid. Selenid binder til hemoglobin eller albumin og transporteres til leveren. Selenat fraktes som den er til leveren der den enten metaboliseres eller fraktes videre og skilles ut i urinen.\nI kroppen finner vi selen først og fremst i muskelvevet, men dette er mest fordi dette utgjør en så stor del som kroppen. Hvis vi tar hensyn til størrelsen på organene så finner vi størst konsentrasjoner i nyrene, etterfulgt av leveren, milten, bukspyttkjertelen, hjerte, hjernen, lungene og beinvevet. Leveren blir imidlertid ansett som det viktigste organet i selenmetabolismen, ettersom det er her det meste av metabolismen styres.\nI leveren kan selen enten metaboliseres til trimetylselonium eller selenosukker, som er metabolittene som først og fremst skilles ut i urinen. Det andre som kan skje er at selenet inkorporeres i selenoproteiner for bruk i kroppen. Det viktigste selenoproteinet i blodet, hovedtransportformen, heter Sepp1. Denne absorberes av målcellene først og fremst gjennom ApoE-reseptoren eller megalin som er en annen lipoproteinreseptor. Inne i målcellen brytes Sepp1 ned av et enzym som heter Sec-β-lyase, noe som frigjør Se-Cys som da kan inkorporeres i selenoproteiner inne i cellen. Selen fraktes også i blodet inkorporert i antioksidanten glutation peroksidase eller bundet til albumin.\nUtskillelsen av selen skjer først og fremst i urinen i form av trimetylerte (tre metylgrupper) selenforbindelser eller selenosukker. Dersom seleninntaket er for stort vil selenet bare dimetyleres (to metylgrupper) og kunne skilles ut via lungene og ut med pusten."
  },
  {
    "objectID": "artikler/naeringsstoffer/selen.html#funksjoner",
    "href": "artikler/naeringsstoffer/selen.html#funksjoner",
    "title": "Selen",
    "section": "Funksjoner",
    "text": "Funksjoner\nSelen utfører sine funksjoner inkorporert i ulike proteiner, selenoproteiner, først og fremst i form av Se-Cys. Selen finnes i alle kroppens celler, og det er identifisert over 25 ulike selenoprotein-gensekvenser hos mennesket. Flesteparten av disse proteinene vet vi enda ikke betydningen av, men noen er ganske godt kartlagt.\nSe-Cys inkorporeres i proteiner som respons på et genetisk kodon som vanligvis ville fungere som et stoppkodon, UGA. For at dette skal være mulig så har selenoproteinene et element (SECIS) i sitt mRNA som setter igang prosesser som gjør at Se-Cys inkorporeres der translasjonen normalt sett ville stoppet opp.\nSelenoproteinene kan grovt sett deles inn i tre kategorier. Den første kategorien er proteiner som inneholder Se-Met. Disse er ikke kjent for å ha en viktig funksjon. Vi kan også finne proteiner der selen er bundet til men ikke inkorporert i en aminosyre. I denne klassen har vi blant annet selenbindende protein, som per i dag ikke har en kjent funksjon ettersom det å bytte ut Se-Met med vanlig metionin ikke ser ut til å endre proteinets egenskaper. Det er indikasjoner på at den kan påvirke hvor sensitive vi er for oksidativt stress eller dannelsen av kreftsvulster. Den viktigste klassen selenoproteiner er de som inneholder Se-Cys, og det er disse resten av avsnittet hovedsakelig vil omhandle. Selv om funksjonen til mange av disse er kartlagt, utforskes disse fremdeles i litteraturen. Selenoproteinene kan grovt sett deles inn i syv funksjonelle klasser.\n1. Antioksidantenzymer\nSelenoproteiner er viktig for funksjonen til glutation peroksidase (GP), som er vår viktigste antioksidant. Det er syv kjente varianter av GP, hvorav fem inneholder Se-Cys. Disse er uttrykt i ulike kroppsvev og er involvert i ulike deler av antioksidantforsvaret. Genetiske polymorfismer i genene som koder for de ulike GPene er forbundet med risiko for spesifikke sykdommer, noe som understreker hvor viktige de er.\n\n2. Redokssignalering\nThioredoksin reduktase er et enzym som inngår i redoks-reaksjoner inni cellene. Vi kjenner til tre selenavhengige varianter av dette enzymet. Dette er viktig for flere prosesser, som DNA-syntese, regulering av gentranskripsjon og regulering av cellevekst.\n3. Tyroideahormonmetabolismen\nFlere dejodinaser (DIO) er selenoproteiner, og dette er blant de selenoproteinene med en klart definert funksjon. Disse er nødvendige for å omdanne T4 til T3, og er derfor viktig i reguleringen av tyroideahormonene (les mer om jod). Vi kjenner til tre dejoidinaser (DIO1, DIO2 og DIO3) som både aktiverer og inaktiverer tyroideahormoner ved å fjerne spesifikke jodatomer. Mutasjoner i genet for SECIS-bindende protein (viktig for å inkorporere Se-Cys i proteinene) har vist seg å gi unormale tyroideaprøver, noe som antas å være pga endret DIO-funksjon.\n4. Syntese av Se-Cys\nSyntesen av Se-Cys er avhengig av andre selenoproteiner, deriblant selenbindende protein 2.\n5. Selentransport\nSepp1 (selenoprotein P) er et ekstracellulært glykoprotein som finnes i blodet. Dette er et transportprotein, og en av oppgavene til dette proteinet er å forsyne blant annet hjernen og testiklene med selen, for å opprettholde normal nervefunksjon og spermieproduksjon. Som nevnt under metabolismeavsnittet så tas dette opp i målcellene ved å binde til enten ApoE-reseptoren eller megalin.\n6. Proteinfolding\nFlere selenoproteiner er vist å være innblandet i foldingen av proteiner, som er viktig for proteinenes funksjon. Disse inkluderer Sep15, SelN, SelM og SelS. Mutasjoner i genene som koder for disse proteinene er assosiert med risiko for sykdommer, deriblant kreft og hjertesykdom.\n7. Ukjente funksjoner\nFlere av selenoproteinene har vi fremdeles ikke full oversikt over funksjonene til. Som eksempel kan selenoprotein W nevnes, som har en betydning for muskelfunksjon, men også er observert i andre typer vev"
  },
  {
    "objectID": "artikler/naeringsstoffer/selen.html#behov-og-anbefalinger",
    "href": "artikler/naeringsstoffer/selen.html#behov-og-anbefalinger",
    "title": "Selen",
    "section": "Behov og anbefalinger",
    "text": "Behov og anbefalinger\nBehovet for selen avhenger av flere faktorer, blant annet eksponeringen for oksidativt stress.\nEt tilstrekkelig inntak av selen for mennesket er beregnet til å være 0,1µg/g inntatt mat (tørrvekt). Hvis vi antar at vi i gjennomsnitt inntar ca 500g mat (tørrvekt) om dagen, vil vi trenge ca 50µg selen/dag. Dette er basert på dyrestudier. Studier på mennesker har vist at dette stemmer ganske bra med tanke på å maksimere aktiviteten til de selenavhengige prosessene i kroppen.\nDe norske anbefalingene ligger i dette området, rundt 50µg/dag, noe som fint dekkes av et variert kosthold."
  },
  {
    "objectID": "artikler/naeringsstoffer/selen.html#mangeltilstander",
    "href": "artikler/naeringsstoffer/selen.html#mangeltilstander",
    "title": "Selen",
    "section": "Mangeltilstander",
    "text": "Mangeltilstander\nMangel på selen er svært sjelden, og for å skape en selenmangel ved utilstrekkelig inntak hos forsøksdyr, må man ha forsøk som går over flere generasjoner.\nI Kina, i områder der jorden er spesielt fattig på selen, har det opp gjennom tiden blitt observert to mangelsyndromer som er knyttet til selenmangel: Keshan’s sykdom, som er en svært dødelig hjertesykdom som først og fremst rammer barn og kvinner i fertil alder, og Kashin-Beck’s sykdom, som gir slitasjegikt med deformering av bein som ytterste konsekvens. Bevisene for at dette skyldes selenmangel er ikke helt sikre, og det spekuleres i om det i større grad kan skyldes andre ting som jodmangel, polymorfismer i selenoproteinene eller virusinfeksjoner. Det er uansett sterke indikasjoner på at de med lave selennivåer er mer utsatt for disse sykdommene, noe som kan henge sammen med at de har redusert motstandskraft mot infeksjoner.\nKombinert med jodmangel øker risikoen for å utvikle kretinisme og struma. Kombinert med E-vitaminmangel øker det oksidative stresset på organismen.\nPasienter som får langvarig total parenteral ernæring (intravenøs ernæring) var tidligere utsatt for selenmangel, men nå tilsettes selen i disse blandingene, så det er ikke lenger et problem."
  },
  {
    "objectID": "artikler/naeringsstoffer/selen.html#kan-vi-få-for-mye",
    "href": "artikler/naeringsstoffer/selen.html#kan-vi-få-for-mye",
    "title": "Selen",
    "section": "Kan vi få for mye?",
    "text": "Kan vi få for mye?\nAkutt forgiftning av selen kan gi pustevansker, hjerteinfarkt eller nyresvikt. Kronisk forgiftning, kalt selenose, skyldes langvarig høyt inntak. Selenose kan gi symptomer som som tap av hår og negler, utslett, nevropati, kvalme, diaré, utmattethet og irritabilitet. Skader på tennene kan også oppstå. Mekanismene som antas å forårsake symptomene er for stor produksjon av selenoproteiner eller oksidativt stress av fritt selen.\nMen, selv i selenrike områder er det ikke observert selenforgiftning som følge av inntak fra kosten. Det mest kjente eksempelet på selenose er fra USA i 2008, der over 200 personer ble rammet. Disse hadde brukt et kosttilskudd som viste seg å inneholde store doser selen, langt over det som var deklarert på pakken. I Kina har det vært observert tilfeller av forgiftning, der det under sultperioder har vært inntatt store mengder av selenholdige planter.\nDet er knyttet bekymring til hvorvidt tilskudd av selen i seg selv kan gi negative effekter dersom inntaket fra maten er tilstrekkelig. Se mer om dette under aktuelt."
  },
  {
    "objectID": "artikler/naeringsstoffer/selen.html#gode-kilder",
    "href": "artikler/naeringsstoffer/selen.html#gode-kilder",
    "title": "Selen",
    "section": "Gode kilder",
    "text": "Gode kilder\nOpptaket av selen er vanligvis mellom 50-100% av det vi får i oss, og påvirkes ikke av selennivåene våre. Det er derfor hvor mye vi får i oss som primært er av interesse for hvor mye vi tar opp. Selen finnes det, som nevnt i innledningen, en del av i sjøvann, og sjømat er derav rikt på selen. Kjøtt, innmat og meieriprodukter er også gode kilder til selen, da dette tilsettes i dyrefor. Paranøtter er en god kilde til selen, og inneholder hele 250µg per 100g.\nInnholdet av selen i vegetabilske matvarer er veldig varierende. Selen er ikke jevnt utbredt i jordskorpen, så dette avhenger av hvor matvarene er dyrket. Selen har vist seg å ikke være en essensiell komponent i planteceller, så innholdet avhenger bare av dyrkingsforholdene."
  },
  {
    "objectID": "artikler/naeringsstoffer/selen.html#aktuelt-om-selen",
    "href": "artikler/naeringsstoffer/selen.html#aktuelt-om-selen",
    "title": "Selen",
    "section": "Aktuelt om selen",
    "text": "Aktuelt om selen\n\nDet er foreslått at selen spiller en rolle når det kommer til å motvirke tungmetaller i kosten. Et godt tegn på dette er den lave biotilgjengeligheten av selen fra tunfisk. Det antas at dette skyldes at selen binder til tungmetallene og hindrer opptak av disse.\nSelen har fått stor oppmerksomhet når det kommer til ulike helseutfall. Først og fremst gjelder dette immunsystemet, noe som hovedsakelig er studert ved selenmangel. Det er vist at lavt inntak av selen har en negativ effekt på viktige komponenter i immunsystemet som lymfocytter og neutrofiler.\nSelen har også fått en del oppmerksomhet for dets mulige rolle i forebygging av en rekke krefttyper. Mange epidemiologiske studier har indikert en slik sammenheng, som er sterkest for tykktarm- og prostatakreft. Disse sammenhengene støttes av dyrestudier, men i kliniske studier med tilskudd av selen har resultatene vært veldig motstridende. Mekanismene som antas å ligge til grunn er kontroversielle. Det er nærliggende å anta at dette henger sammen med enkelte selenoproteiner, ettersom seleninntaket påvirker nivåene av disse. Dette støttes ved at genetisk variasjon i disse proteinene er assosiert med sykdomsrisiko, og i musemodeller der man har redusert evnen til å produsere disse proteinene finner man det samme. Uavhengig av hvilken mekanisme som måtte ligge til grunn så ser det ut til at selen først og fremst påvirker kreftrisikoen ved å forebygge mutasjoner.\nI studiene som har undersøkt sammenhengen mellom selen og kreft er det observert en økning i forekomsten av diabetes type 2. Det er også assosiasjoner mellom høyt inntak (høyt inntak fra mat i tillegg til tilskudd) og dyslipidemier/hjertesykdom. Dette har ført til bekymring over hvorvidt selentilskudd hos de med et tilstrekkelig inntak kan øke risikoen for sykdom og total dødelighet.\n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/pyridoksin.html",
    "href": "artikler/naeringsstoffer/pyridoksin.html",
    "title": "Pyridoksin, vitamin B6",
    "section": "",
    "text": "Tilbake til artikkelserien om næringsstoffene\nPyridoksin, eller B6 som det som oftest omtales som, er det femte av de åtte B-vitaminene. B-vitaminene er vannløselige, så vi er avhengig av et kontinuerlig inntak av disse for å opprettholde god helse. Disse vitaminene er i stor grad involvert i kroppens energimetabolisme, som kofaktorer til viktige enzymer.\nI kroppen finner vi vitamin B6 i hovedformene pyridoksin (PN), pyridoksamin (PM) og pyridoksal (PL), og som fosfatforbindelser av disse. Pyridoksalfosfat (PLP) og pyridoksaminfosfat (PMP) er kofaktorer for en rekke enzymer, og er ansvarlig for vitaminets metabolske funksjoner."
  },
  {
    "objectID": "artikler/naeringsstoffer/pyridoksin.html#opptak",
    "href": "artikler/naeringsstoffer/pyridoksin.html#opptak",
    "title": "Pyridoksin, vitamin B6",
    "section": "Opptak",
    "text": "Opptak\nB6 i mat finnes hovedsakelig i form av de fosforylerte formene, bundet til enzymer i maten. I tarmen vil disse defosforyleres av en alkalisk fosfatase, slik at PN, PM og PL frigjøres. Disse tas opp i tarmcellene ved passiv diffusjon.\nInne i tarmcellene fosforyleres vitaminet, og på den måten holdes det tilbake i disse cellene. For å sendes videre til leveren må molekylene igjen defosforyleres, slik at PN, PM og PL slippes ut i portåren. Denne mekanismen regulerer hvor mye vitamin som sendes til leveren.\nI leveren foregår mesteparten av B6-metabolismen. Her dannes i hovedsak PLP, både for bruk av leveren selv, men også for å sendes ut til resten av kroppen. I blodet fraktes vitaminet sammen med røde blodceller eller bundet til albumin.\nOmdanningen mellom de ulike formene av vitaminet er avhengig av andre næringsstoffer, blant annet riboflavin og niacin. Fosforyleringsreaksjonene er avhengig av sink."
  },
  {
    "objectID": "artikler/naeringsstoffer/pyridoksin.html#funksjoner",
    "href": "artikler/naeringsstoffer/pyridoksin.html#funksjoner",
    "title": "Pyridoksin, vitamin B6",
    "section": "Funksjoner",
    "text": "Funksjoner\nB6 fungerer som koenzym i en rekke enzymatiske reaksjoner, blant annet i overføring av enkarbon-enheter (metylgrupper), hemoglobinsyntesen, omsetning av de energigivende næringsstoffene og biosyntesen av neurotransmittere.\nOverføring av enkarbon-enheter (først og fremst metyl) er en sentrale prosesser i kroppen, involvert i produksjon og modifisering av en rekke ulike molekyler. Kroppens primære metyldonor er en aktivert form for amionosyren metionin, S-Adenosylmetionin (SAM). Når SAM gir fra seg en metylgruppe, dannes det homocystein. Homocystein kan metaboliseres på flere måter. Det kan remetyleres for å danne metionin, noe som skjer ved at homocystein mottar en metylgruppe fra enten folat/B12 eller betain. Remetylering av homocystein er i seg selv uavhengig av B6, men vitaminet er kofaktor for serine-hydroksymetyltransferase, som er et viktig enzym som overfører en metylgruppe fra aminosyren serin til folat, og dermed er B6 også involvert i remetylering av homocystein.\nDen alternative metabolismen av homocystein er gjennom det som heter transsulfureringsveien, og denne består av to B6-avhengige enzymer. Dette er den katabolske metabolismeveien, som fører til et irreversibelt tap av homocystein og metylgrupper. Denne veien ender opp med at det produseres cystein, som er et viktig substrat for produksjon av glutation, vår viktigste intracellulære antioksidant.\nPå figuren under ser du de to remetyleringsveiene på høyre siden av homocystein, og nedover mot bunnen av bildet går transsulfureringsveien. Resten av sirkelen illustrerer aktivering av metionin til SAM, den påfølgende metyleringsreaksjonen (som kan være over 150 forskjellige) og igjen dannelsen av nytt homocystein, før alt begynner på nytt.\n\nSyntesen av hemoglobin, som er det oksygenbærende molekylet i de røde blodcellene, er avhengig av PLP. Mangel på B6 kan føre til tilstanden hypokrom anemi, der hemoglobinmengden i blodcellene er redusert.\nI omsetningen av energigivende næringsstoffer bidrar B6 som koenzym i mange reaksjoner. Nesten alle aminosyrer er avhengig av PLP for å bygges opp, brytes ned eller omformes.\nPLP er viktig i fettomsetningen, men mekanismene her er ikke helt klarlagt. Syntesen av karnitin, som transporterer fettsyrer inn i mitokondriene, er avhengig av PLP.\nPLP er også sentral i glukosemetabolismen, og bidrar til glykogennedbrytningen og nydanning av glukose (glukoneogenesen). B6 er viktig i syntesen og metabolismen av niacin og folat.\nPLP-avhengige dekarboksyleringsreaksjoner er sentral i syntesen av flere neurotransmittere, blant annet GABA, dopamin og noradrenalin og serotinin."
  },
  {
    "objectID": "artikler/naeringsstoffer/pyridoksin.html#behov-og-anbefalinger",
    "href": "artikler/naeringsstoffer/pyridoksin.html#behov-og-anbefalinger",
    "title": "Pyridoksin, vitamin B6",
    "section": "Behov og anbefalinger",
    "text": "Behov og anbefalinger\nDe norske anbefalingene ligger i området 1,5mg/dag, noe som tilsvarer mengden som finnes i ca. 200g makrell, 200g kalkunfilet eller 200g polert ris."
  },
  {
    "objectID": "artikler/naeringsstoffer/pyridoksin.html#mangeltilstander",
    "href": "artikler/naeringsstoffer/pyridoksin.html#mangeltilstander",
    "title": "Pyridoksin, vitamin B6",
    "section": "Mangeltilstander",
    "text": "Mangeltilstander\nMangel på B6 er veldig sjelden, og henger ofte sammen med mangel på andre B-vitaminer. Mangel  kan skyldes malabsorbsjon, matmangel (anoreksi), alkoholisme eller genetiske sykdommer. Kostindusert mangel er sjeldent stor nok til å fremkalle symptomer.\nSymptomer på mangel er dermatitt, forhøyede homocysteinnivåer, nedsatt immunforsvar og anemi. Hos barn kan mangel føre til epileptiske anfall, sannsynligvis pga redusert produksjon av neurotransmitteren GABA. Forhøyede homocysteinnivåer er en risikofaktor for hjerte- og karsykdommer, ved at det kan bidra til aterosklerose."
  },
  {
    "objectID": "artikler/naeringsstoffer/pyridoksin.html#kan-vi-få-for-mye",
    "href": "artikler/naeringsstoffer/pyridoksin.html#kan-vi-få-for-mye",
    "title": "Pyridoksin, vitamin B6",
    "section": "Kan vi få for mye?",
    "text": "Kan vi få for mye?\nVed megadoser på over 200mg/dag er det observert noen uheldige effekter i form av sensorisk neuropati. Slike doser er det helt umulig å få i seg ved vanlig mat, og den øvre grensen for B6-inntak er satt til 100mg/dag."
  },
  {
    "objectID": "artikler/naeringsstoffer/pyridoksin.html#gode-kilder",
    "href": "artikler/naeringsstoffer/pyridoksin.html#gode-kilder",
    "title": "Pyridoksin, vitamin B6",
    "section": "Gode kilder",
    "text": "Gode kilder\nB6 finnes i mat stort sett bundet til protein, og proteinrik mat inneholder generelt mye av vitaminet. Kjøtt, fisk og egg er viktige kilder, men også fullkorn, grønnsaker, frukt og nøtter bidrar. Biotilgjengeligheten fra animalske kilder er estimert til ca 10% høyere enn fra vegetabilske kilder."
  },
  {
    "objectID": "artikler/naeringsstoffer/pantotensyre.html",
    "href": "artikler/naeringsstoffer/pantotensyre.html",
    "title": "Pantotensyre, vitamin B5",
    "section": "",
    "text": "Tilbake til artikkelserien om næringsstoffene\nPantotensyre er det fjerde av de åtte B-vitaminene, og er også kjent som vitamin B5. Vitaminet ble oppdaget for over 60 år siden, og den viktigste oppgaven vitaminet har i kroppen er som bestanddel i Coenzym A, som er et sentralt molekyl i energimetabolismen, og acylbærende protein som er et viktig protein i fettsyresyntesen. Mangel på dette vitaminet er veldig uvanlig, ettersom det finnes i så godt som all mat. Navnet pantotensyre kommer nemlig fra det greske ordet panthos som betyr overalt."
  },
  {
    "objectID": "artikler/naeringsstoffer/pantotensyre.html#opptak-og-metabolisme",
    "href": "artikler/naeringsstoffer/pantotensyre.html#opptak-og-metabolisme",
    "title": "Pantotensyre, vitamin B5",
    "section": "Opptak og metabolisme",
    "text": "Opptak og metabolisme\nI kostholdet finner vi B5 i størst grad bundet til Koenzym A (CoA) eller fosfat. Før opptak må disse forbindelsene hydrolyseres av ulike hydrolaser i tarmen, slik at det frigjøres pantethein, som enten kan absorberes eller hydrolyseres videre til pantotensyre som så absorberes.\nAbsorbsjonen kan skje aktivt gjennom et natriumavhengig transportprotein som heter SMVT (Natriumavhengig multivitamin transporter), som også sørger for opptak av biotin. Pantotensyre og biotin konkurrerer altså om den samme transportmekanismen, og store doser av det ene vitaminet kan hemme opptaket av det andre. Absorbsjonen kan også skje ved passiv diffusjon.\nFra tarmcellene fraktes både pantotensyre og pantethein via portåren til leveren. Fra leveren sendes pantotensyre ut i blodet, og vitaminet fraktes enten som fri pantotensyre eller sammen med røde blodceller til målcellen, der det i de fleste vev tas opp ved natrium-avhengig aktiv transport.\nOmdannelsen av pantotensyre til CoA eller ACP skjer gjennom en kaskade av reaksjoner som starter med at pantotensyren fosforyleres til 4’-fosfopantotensyre. Denne fosforyleringen skjer ved hjelp av pantotensyre kinase, og dette er primære kontrollpunktet for hvor mye CoA og ACP som skal produseres. Opp- og nedregulering av pantotensyre kinase styres blant annet av hvor mye CoA som er tilgjengelig. Fasting eller andre tilstander der insulinnivåene er lave vil øke fosforyleringen av pantotensyre, slik at produksjonen av CoA øker.\nUtskilellsen av vitaminet skjer i urinen, i form av pantotensyre."
  },
  {
    "objectID": "artikler/naeringsstoffer/pantotensyre.html#funksjoner",
    "href": "artikler/naeringsstoffer/pantotensyre.html#funksjoner",
    "title": "Pantotensyre, vitamin B5",
    "section": "Funksjoner",
    "text": "Funksjoner\nB5 har sin primære funksjon i kroppen som bestanddel i CoA, som er et sentralt molekyl i omsetningen av de energigivende næringsstoffene. Produksjonen av CoA reguleres etter behov. B5 er også en bestanddel av Acylbærende protein (ACP), som er en del av enzymet fettsyre syntase, og dermed involvert i fettsyresyntesen.\nHovedfunksjonen til CoA er overføring av acyl- og acetylgrupper, noe som gjør molekylet til en svært sentral brikke i kroppens metabolske prosesser. Hovedsakelig er CoA involvert i katabole/nedbrytende prosesser. Blant prosessene som er avhengig av CoA finner vi sitronsyresyklusen, β-oksidasjon av fettsyrer og oksidativ nedbrytning av aminosyrer.\n\nACP er som en bestanddel av fettsyre syntase-enzymet viktig for syntese av fettsyreren. Det er også observert at ACP-lignende faktorer spiller en rolle for syntesen og aktivering av en  del andre forbindelser, blant annet aminosyrene leucin, arginin og metionin, kolesterol, steroidhormoner, A- og D-vitamin, hemoglobin, B12, og nevrotransmitterne acetylkolin, serotonin og melatonin."
  },
  {
    "objectID": "artikler/naeringsstoffer/pantotensyre.html#behov-og-anbefalinger",
    "href": "artikler/naeringsstoffer/pantotensyre.html#behov-og-anbefalinger",
    "title": "Pantotensyre, vitamin B5",
    "section": "Behov og anbefalinger",
    "text": "Behov og anbefalinger\nBehovet for B5-inntak er basert på hvor mye som skilles ut gjennom urin og avføring daglig. Det finnes ikke norske anbefalinger for dette vitaminet, og innholdet av vitaminet finnes heller ikke i matvaretabellen. De amerikanske anbefalingene ligger i området rundt 5mg/dag. Disse er basert på at urinutskillelsen først øker når inntaket overskrider 4mg, noe som antas å skyldes at man ved dette inntaket metter behovet og at overskuddet derfor skilles ut.\nVed amming er behovet noe høyere, ettersom ca 1,7mg skilles ut i morsmelken daglig. De amerikanske anbefalingene er derfor økt til 7mg ved amming."
  },
  {
    "objectID": "artikler/naeringsstoffer/pantotensyre.html#mangeltilstander",
    "href": "artikler/naeringsstoffer/pantotensyre.html#mangeltilstander",
    "title": "Pantotensyre, vitamin B5",
    "section": "Mangeltilstander",
    "text": "Mangeltilstander\nMangel på B5 er svært uvanlig for mennesker. Dette er fordi vitaminet finnes i all mat, og alle typer dietter vil normalt gi et tilstrekkelig inntak så lenge det totale matinntaket er tilstrekkelig. Mangel på B5 kommer derfor i de fleste tilfeller sammen med mangel på andre næingsstoffer, og det er derfor vanskelig å fastslå nøyaktig hvilke symptomer som skyldes mangelen på nettopp B5.\nDe klassiske tegnene på mangel er veksthemming og utslett. Det er også rapportert tilfeller med brennende følelse eller nummenhet i hender og føtter, hodepine, utmattelse, søvnmangel, vekttap og magesmerter."
  },
  {
    "objectID": "artikler/naeringsstoffer/pantotensyre.html#kan-vi-få-for-mye",
    "href": "artikler/naeringsstoffer/pantotensyre.html#kan-vi-få-for-mye",
    "title": "Pantotensyre, vitamin B5",
    "section": "Kan vi få for mye?",
    "text": "Kan vi få for mye?\nDet er ikke registrert noen uheldige effekter av et høyt inntak, og derav er det ingen kjente toksiske effekter. Overskudd skilles effektivt ut over nyrene. Inntak på 10-20 g daglig er godt tolerert."
  },
  {
    "objectID": "artikler/naeringsstoffer/pantotensyre.html#biotilgjengelighet-og-gode-kilder",
    "href": "artikler/naeringsstoffer/pantotensyre.html#biotilgjengelighet-og-gode-kilder",
    "title": "Pantotensyre, vitamin B5",
    "section": "Biotilgjengelighet og gode kilder",
    "text": "Biotilgjengelighet og gode kilder\nB5 finnes i større eller mindre mengder i all mat. Kylling, biff, lever og andre organer, fullkorn, poteter og tomatprodukter inneholder spesielt mye av vitaminet. Ettersom vitaminet er veldig sensitivt for varmebehandling så innholder prosessert mat mindre,"
  },
  {
    "objectID": "artikler/naeringsstoffer/pantotensyre.html#aktuelt-om-pantotensyre",
    "href": "artikler/naeringsstoffer/pantotensyre.html#aktuelt-om-pantotensyre",
    "title": "Pantotensyre, vitamin B5",
    "section": "Aktuelt om pantotensyre",
    "text": "Aktuelt om pantotensyre\nDet er en rekke påstander om helseeffekter ved å ta tilskudd av B5, til tross for at mangeltilstander er svært sjelden hos mennesker. Få av disse påstandene har god dokumentasjon, men det er heller ingen kjente negative effekter av høyt inntak.\n\nDet finnes noe dokumentasjon for at B5 kan bidra til å senke kolesterolet, men mekanismene for hvordan dette foregår er ikke kartlagt. Det er foreslått at effekten kan ligge i å regulere leverens produksjon av kolesterol.\nDet er hevdet at B5 kan ha en prestasjonsfremmende effekt hos idrettsutøvere, men resultatene er svært sprikende.\nDet er noe dokumentasjon for at B5 har en effekt ved leddgikt. Dette er basert på at man har observert lavere nivåer av B5 i blodet hos mennesker med denne sykdommen, og reduksjon i symptomene ved tilskudd.\nCellestudier har vist at B5 kan ha en effekt på sårtilheling, men det finnes lite kliniske studier som støtter dette.\n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/natrium-klor.html",
    "href": "artikler/naeringsstoffer/natrium-klor.html",
    "title": "Natrium og Klor",
    "section": "",
    "text": "Tilbake til artikkelserien om næringsstoffene\nNatrium og klor er de to viktigste ekstracellulære elektrolyttene, og er spesielt viktige for opprettholdelse og regulering av væskebalansen. Dagens vestlige kosthold inneholder vesentlig mer natrium og klor enn det kostholdet mennesket har hatt opp gjennom årene, og dette er satt i sammenheng med risiko for en rekke av dagens livsstilssykdommer.\nEn gjennomsnittsperson inneholder omtrent 1,4 g natrium og 1,9 g klorid per kg kroppsvekt. Natriumet fordeler seg mellom beinvevet (40%), ekstracellulærvæsken (50%) og intracellulært (10%), mens kloridet hovedsakelig befinner seg i ekstracellulærvæsken (70%) og i kollagen/bindevev."
  },
  {
    "objectID": "artikler/naeringsstoffer/natrium-klor.html#opptak-og-metabolisme",
    "href": "artikler/naeringsstoffer/natrium-klor.html#opptak-og-metabolisme",
    "title": "Natrium og Klor",
    "section": "Opptak og metabolisme",
    "text": "Opptak og metabolisme\nBåde natrium og klor tas opp mer eller mindre fullstendig i tynntarmen. Etter opptak til blodet fordeler de seg rundt i kroppen. Vi har både utbyttbare og ikke-utbyttbare natriumlagre. De utbyttbare lagrene har den egenskapen at natriumet kan diffundere mellom dem, så dersom vi taper natrium fra et sted, kan det fylles på fra et annet. Mesteparten av natriumet er utbyttbart, med unntak av litt av det som befinner seg i beinvevet. Klor er for det meste utbyttbart uavhengig av hvor det er lagret. Blodkonsentrasjonene av natrium reguleres blant annet av Na/K-pumpen som pumper kalium inn i cellene og natrium ut.\nUtskillelsen av salter kan være vanskelig å beregne, ettersom det kan forsvinne flere veier. Natrium forlater hovedsakelig kroppen i urinen etter filtrering i nyrene. Ellers så taper vi også litt gjennom svette og avføringen, men under normale omstendigheter er disse tapene ubetydelige.\nKroppens totalmengde natrium og klor reguleres av nyrene. Utskillelsen reguleres etter behov, og urinutskillelsen er normalt sett et veldig godt mål på inntaket av spesielt natrium. Spiser vi med natrium så skiller vi altså ut mer natrium. Likevel henger utskillelsen etter inntaket dersom dette endres, og bruker noen dager på å komme opp på riktig nivå. Dette illustreres i figuren under, der det er beskrevet hva som skjer dersom saltinntaket plutselig økes fra 4g til 8g/dag. Legg merke til at utskillelsen ikke overkompenserer, så dersom man plutselig skulle øke saltinntaket så vil også de totale lagrene av natrium øke, noe som vil gjøre at vi holder på mer væske.\n\nInntak og utskillelse av natrium"
  },
  {
    "objectID": "artikler/naeringsstoffer/natrium-klor.html#funksjoner",
    "href": "artikler/naeringsstoffer/natrium-klor.html#funksjoner",
    "title": "Natrium og Klor",
    "section": "Funksjoner",
    "text": "Funksjoner\nNatrium og klorid er de viktigste ekstracellulære elektrolyttene, og er i stor grad ansvarlig for å opprettholde blodvolum og blodtrykk.  Det ser ut som om disse jobber sammen om denne oppgaven. Blodvolumet vil sammen med motstanden i blodårene være avgjørende for blodtrykket, og dette er igjen viktig for å levere blod til alle kroppens organer. Dersom blodtrykket blir for lavt så vil også blodtilførselen til organene bli utilstrekkelig, og da vil vi produsere hormoner som regulerer dette tilbake til normalen.\nNatrium er viktig som et kotransportmolekyl, eksempelvis i opptaket av karbohydrater, i regulering av ekstracellulært og intracellulært kalium, opptaket av C-vitamin til celler, opptak av biotin i tarmen og jod både i tarm og i skjoldbruskkjertelen."
  },
  {
    "objectID": "artikler/naeringsstoffer/natrium-klor.html#væskebalanse",
    "href": "artikler/naeringsstoffer/natrium-klor.html#væskebalanse",
    "title": "Natrium og Klor",
    "section": "Væskebalanse",
    "text": "Væskebalanse\nTotalt består vi av et sted mellom 45 og 70% vann, og kroppens totale væskeinnhold styres av balansen mellom inntak fra mat og drikke og væsketap gjennom urin, avføring og svette. Gjennomsnittlig vil en voksen person inneholde mellom 50 og 60% vann, litt avhengig av kroppssammensetning. Kvinner har generelt en lavere andel vann enn menn, og vannmengden reduseres også etter hvert som vi blir eldre, noe som først og fremst skyldes endring i kroppssammensetningen. Væsken fordeler seg mellom de ulike delene av kroppen. Omtrent en tredjedel befinner seg ekstracellulært, mens to tredjedeler befinner seg inne i cellene. Vann har mange funksjoner i kroppen, og er blant annet viktig for temperaturregulering. Opprettholdelse av riktig cellevolum styres også av væskebalansen, og dette er essensielt for cellenes metabolisme og ikke minst genuttrykk.\nOpprettholdelse av væskebalansen styres ved osmose, og der er elektrolyttene svært viktige. Ettersom vann fraktes fritt over cellemembranene, vil volumet styres av hvilke molekyler som befinner seg på hver side. Vannet vil trekkes over membranen slik at konsentrasjonene av osmotisk aktive molekyler er lik på begge sider. Elektrolyttene har hovedansvar for denne osmolaliteten, og forstyrrelser i disse vil derfor påvirke væskebalansen.\nDersom konsentrasjonene av osmotisk aktive molekyler er like på begge sider av cellemembranen, sier vi at forholdene er isotone. Er konsentrasjonene derimot ulike, så vil den siden med høyest konsentrasjon være hyperton, mens den med lavest konsentrasjon er hypoton. Da vil væske trekkes fra den hypotone siden (slik at konsentrasjonen her stiger) og over til den hypertone siden (slik at konsentrasjonen her synker) for å gjenopprette balanse. Slike skift kan være ugunstige.\nFor å ta et banalt eksempel på hva som kan skje dersom elektrolyttkonsentrasjonen i blodet skulle stige (hyperton), så vil det trekkes vann ut fra de røde blodcellene, slik at disse krymper. Hvis elektrolyttkonsentrasjonen i blodet synker, så vil det trekkes vann inn i blodcellene, slik at disse kan sprekke.\nBlodvolumet er altså styrt av de samme mekanismene, og dersom mengden elektrolytter stiger så vil også væskemengden øke, og blodvolumet stiger. Økt blodvolum er en av faktorene som kan medføre høyt blodtrykk, som er en risikofaktor for en rekke livsstilssykdommer."
  },
  {
    "objectID": "artikler/naeringsstoffer/natrium-klor.html#natrium-klor-og-blodtrykk",
    "href": "artikler/naeringsstoffer/natrium-klor.html#natrium-klor-og-blodtrykk",
    "title": "Natrium og Klor",
    "section": "Natrium, klor og blodtrykk",
    "text": "Natrium, klor og blodtrykk\nSammenhengen mellom natrium og blodtrykk er ikke en ny oppdagelse, og allerede tidlig på 1900-tallet ble det antatt at høyt blodtrykk skyldtes at nyrene ikke klarte å tilpasse seg høyt saltinntak. Per i dag er det hovedsakelig to store, epidemiologiske studier som har undersøkt denne sammenhengen (INTERSALT og INTERMAP).\nI INTERSALT-studien fant man en positiv korrelasjon mellom natriuminntak og blodtrykk, men denne sammenhengen ble mye svakere når man utelot de med lavest inntak. Dette kan gi grunnlag til en antagelse om at veldig lavt saltinntak (&lt;2,3g salt/dag) kan være gunstig. INTERMAP-studien fant akkurat den samme sammenhengen som de gjorde i INTERSALT.\nDASH-dietten (Dietary Approach to Stop Hypertension) er en saltredusert diet som er forsket mye på, og her har man funnet at lavere saltinntak gir lavere blodtrykk. Men, som nevnt i artikkelen om kalium, så kan økt inntak av kalium i stor grad forklare disse resultatene ettersom de som beholdt et høyt kaliuminntak også vedlikeholdt et lavere blodtrykk på tross av økt saltinntak.\nVanligvis tenker man først og fremst på natrium når det er snakk om salt og blodtrykk, men det kan se ut som om klor er minst like viktig. Mens natrium først og fremst befinner seg i selve blodplasma, så finner vi klor først og fremst på utsiden av blodåreveggen, i det som kalles interstitialvæsken. Grunnen til dette er at klor, i likhet med blodproteinene, er negativt ladet. Ettersom proteinene ikke passerer blodåreveggen, vil klor plassere seg på utsiden. Ettersom konsentrasjonen til elektrolyttene må være lik på begge sider, vil både klor og natrium være viktige. Man har sett at blodtrykket synker ved å bare kutte ned på klorinntaket, og at et inntak av natrium bundet til andre anioner, som f.eks. bikarbonat, ikke øker blodvolumet. Imidlertid finner vi nesten alltid natrium og klor koblet til hverandre, så dette er ikke så relevant når det gjelder hva vi bør spise."
  },
  {
    "objectID": "artikler/naeringsstoffer/natrium-klor.html#saltsensitivitet",
    "href": "artikler/naeringsstoffer/natrium-klor.html#saltsensitivitet",
    "title": "Natrium og Klor",
    "section": "Saltsensitivitet",
    "text": "Saltsensitivitet\nIkke alle studier finner en konsekvent sammenheng mellom saltinntak og blodtrykk, noe som kan forklares med at vi i ulik grad er sensitive for salt. Dette handler om hvor godt vi tilpasser utskillelsen av salt til inntaket. Mange kan ha et høyt saltinntak uten at det påvirker blodtrykket. På samme måte er det ikke alle med hypertensjon som responderer på saltrestriksjon, men over halvparten vil gjøre det.\nMange mener at blodtrykket øker hos saltsensitive for å kompensere for økt natrium- og væskeretensjon. Dette begrunnes med at høyt blodtrykk gir mer blodtilførsel til nyrene slik at de kan skille ut mer natrium og væske.\nDet er forskjeller mellom ulike populasjoner når det gjelder hypertensjon, og generelt er mørkhudede mer utsatt enn hvite, noe som tilsier at saltsensitivitet kan være forankret i genetisk disposisjon. Andre faktorer enn etnisitet som er forbundet med saltsensitivitet er alderdom, overvekt, insulinresistens og det å være kvinne.\nJo mer saltsensitiv man er jo mer har man å hente på å redusere saltinntaket. Resistent hypertensjon er en tilstand der man fremdeles har høyt blodtrykk på tross av at man bruker tre eller flere blodtrykksmedikamenter. I denne populasjonen har saltrestriksjon vist seg å være veldig effektivt."
  },
  {
    "objectID": "artikler/naeringsstoffer/natrium-klor.html#behov-og-anbefalinger",
    "href": "artikler/naeringsstoffer/natrium-klor.html#behov-og-anbefalinger",
    "title": "Natrium og Klor",
    "section": "Behov og anbefalinger",
    "text": "Behov og anbefalinger\nSelv om natrium og klor er essensielle mineraler så er det så godt som umulig å ikke få i seg nok av disse. På samme måte som kaliuminntaket er voldsomt redusert sammenlignet med tidligere, har saltinntaket økt tilsvarende. Mens steinaldermennesket på en god dag ikke engang kom opp på 1,5g natrium, får vi i dag i oss ca 4g natrium, som tilsvarer 10g salt. Omtrent 75% av dette kommer fra hel- og halvfabrikata, ettersom salt i stor grad tilsettes denne maten både som smaksforsterker og konserveringsmiddel.\nMålsetningen fra øverste hold er å redusere inntaket av salt, og målet er satt til 5g/dag, noe som tilsvarer 2g natrium og 3g klor.\nDen mest effektive måten å redusere saltinntaket på er helt klart å redusere inntaket av ferdigmat. Her bør også industrien kjenne sin besøkelsestid og jobbe for å redusere saltinnholdet i disse matvarene. Nøkkelhullsmerket indikerer også at saltinnholdet i en matvare er lavere enn alternativer uten nøkkelhull, så dette kan det være nyttig å se etter i denne sammenhengen. En rekke snacksvarianter som chips og saltede nøtter bidrar også med mye salt."
  },
  {
    "objectID": "artikler/naeringsstoffer/natrium-klor.html#mangel",
    "href": "artikler/naeringsstoffer/natrium-klor.html#mangel",
    "title": "Natrium og Klor",
    "section": "Mangel",
    "text": "Mangel\nNatriummangel er veldig uvanlig, ettersom det er vanskelig å ekskludere salt fra det moderne kostholdet. Nyrene våre er også programmert slik at utskillelsen av salt tilpasser seg veldig godt til lavt inntak, slik at mangel normalt ikke oppstår.\nHyponatremi er en betegnelse på klinisk mangel som sier at konsentrasjonen av natrium i blodet er for lav. Dette trenger ikke å være en konsekvens av at den totale natriummengden i kroppen er for lav, og kan oppstå helt uavhengig av denne. Her spiller væskeinntaket inn, og ved stort inntak av væske uten å samtidig få i seg nok salt, kan man utvikle hyponatremi. Dersom konsentrasjonen av natrium i blodet blir for lav, vil væske flyttes fra blodet og inn i cellene, som kan forårsake skader på lungevev, hjerne og påvirke funksjonen til nervesystemet. Symptomene på hyponatremi er forvirring, desorientering, reduserte mentale evner, hodepine, kvalme, oppkast, slag, koordinasjonsproblemer og muskelsvakhet. Graden av alvorlighet vil påvirkes av hvor fort hyponatremien oppstår, og i verste fall kan det ende i koma og død.\nTap gjennom svette er ikke like godt regulert, så høy treningsmengde kombinert med lavt saltinntak kan i ytterste konsekvens medføre mangel. Langvarige og harde treningsøkter, spesielt i varmt klima, der man ikke erstatter salttapet kan være en situasjon der hyponatremi kan oppstå hos ellers friske. Dette er grunnen til at idrettsutøvere i denne typen konkurranser sjelden drikker rent vann under økten, men heller sportsdrikker som inneholder blant annet salter. Dette kan også gjelde dersom man reiser til varmere strøk og dermed svetter mer enn man pleier, men etterhvert som man akklimatiseres så vil natriumutskillelsen gjennom svetten reduseres."
  },
  {
    "objectID": "artikler/naeringsstoffer/natrium-klor.html#kan-vi-få-for-mye",
    "href": "artikler/naeringsstoffer/natrium-klor.html#kan-vi-få-for-mye",
    "title": "Natrium og Klor",
    "section": "Kan vi få for mye",
    "text": "Kan vi få for mye\nHypernatremi er en betegnelse på at konsentrasjonen av natrium i blodet er for høy, og som konsekvens av dette øker ekstracellulærvæskens osmolalitet. Dette fører til at væske trekkes ut fra cellene, noe som fører til at de krymper. Som tilfelle for hyponatremi så trenger ikke hypernatremi å ha noe med natriummengden i kroppen å gjøre, men kan være et resultat av at mengden vann blir for lav.\nHypernatremi oppstår enten som følge av væsketap eller økt natriummengde. Dette kan i teorien skyldes redusert væskeinntak eller økt saltinntak, men dette er sjelden tilfelle. Stort sett er det økt væsketap eller redusert utskillelse av natrium som er årsaken. Økt væsketap kan skyldes sykdom som f.eks. fører til diaré/oppkast, mens redusert natriumutskillelse som oftest skyldes problemer med nyrene. Økt saltinntak fører ikke til hypernatremi hos friske, ettersom vi har mekanismer som regulerer tørste og dermed væskeinntak.  Symptomene på hypernatremi er utmattethet, irritabilitet og utvikling av ødemer. I alvorlige tilfeller kan det også føre til koma og død."
  },
  {
    "objectID": "artikler/naeringsstoffer/natrium-klor.html#aktuelt-om-natrium-og-klor",
    "href": "artikler/naeringsstoffer/natrium-klor.html#aktuelt-om-natrium-og-klor",
    "title": "Natrium og Klor",
    "section": "Aktuelt om natrium og klor",
    "text": "Aktuelt om natrium og klor\nArtikkelen er sist oppdatert juni 2013"
  },
  {
    "objectID": "artikler/naeringsstoffer/kvitamin.html",
    "href": "artikler/naeringsstoffer/kvitamin.html",
    "title": "K-vitamin",
    "section": "",
    "text": "Tilbake til artikkelserien om næringsstoffene\nK-vitamin er det siste av de fire fettløselige vitaminene. I utgangspunktet ble vitaminet oppdaget for sin rolle i blodets koagulasjonsprosess, men etterhvert har det blitt identifisert flere viktige fysiologiske funksjoner. Nå vet vi at vitaminet er involvert i beinmetabolismen, kardiovaskulær helse, cellevekst, hjernefunksjon og energimetabolismen.\nDet finnes ulike former av vitaminet; K1 (fyllokinon) dannes i planter og er hovedformen vi finner i mat, mens K2 (menakinon) dannes av bakterier som finnes i tykktarmen."
  },
  {
    "objectID": "artikler/naeringsstoffer/kvitamin.html#opptak-og-metabolisme",
    "href": "artikler/naeringsstoffer/kvitamin.html#opptak-og-metabolisme",
    "title": "K-vitamin",
    "section": "Opptak og metabolisme",
    "text": "Opptak og metabolisme\nK-vitamin følger, som de andre fettløselige vitaminene, vanlig fettopptak i tarmen. Fra den øvre delen av tynntarmen pakkes vitaminet i kylomikroner som fraktes med lymfesystemet til leveren. Litt blir levert til målcellene på veien til leveren, mens resten fraktes fra leveren og ut i blodet pakket i lipoproteiner.\nI leveren vil fyllokinonet tas opp av en reseptor som heter ApoE før det sendes ut i sirkulasjonen og til målcellene. I motsetning til andre fettløselige vitaminer er det ingen kjente transportproteiner for K-vitamin, og det fraktes hovedsakelig i blodet i VLDL (&gt;50%) og litt i LDL og HDL (ca 15% i hver). Hovedstedet for lagring er i leveren, der vi hovedsakelig finner menakinon. Vitaminet kan også lagres i hjerte, bukspyttkjertel, lunger, nyrer, hjerne og bein.\nVitaminet metaboliseres raskt og det er anslått at ca 20% skilles ut i urinen og 40-50% i avføring via gallen. Etter inntak vil blodkonsentrasjonene nå en topp etter 6 timer, og etter 24 timer er nivåene tilbake til utgangspunktet."
  },
  {
    "objectID": "artikler/naeringsstoffer/kvitamin.html#funksjoner",
    "href": "artikler/naeringsstoffer/kvitamin.html#funksjoner",
    "title": "K-vitamin",
    "section": "Funksjoner",
    "text": "Funksjoner\nK-vitamin fungerer som kofaktor for enzymet Gamma-glutamyl karboksylase, som posttranslasjonelt omdanner aminosyren glutamat (Glu) til γ-karboksyglutamat (Gla). Denne endringen påvirker funksjonene til en del proteiner, som regnes som K-vitamin-avhengige proteiner (Gla-proteiner). Denne omdanningen øker proteinenes affinitet for kalsium, som er viktig for funksjonen.\nFiguren under illustrerer vitamin-K-syklusen. Her ser du hvordan glutamin omdannes til γ-karboksyglutamat ved hjelp av Gamma-glutamyl karboksylase (GGCX). I denne reaksjonen reagerer hydrokinon og oksygen med hverandre og danner basen for at et γ-karbon fjernes fra glutamat, slik at det dannes en metabolitt som deretter karboksyleres og danner γ-karboksyglutamat.\n\nVi kjenner til en rekke Gla-proteiner, og stadig flere oppdages. Som nevnt i innledningen så er vitaminet først og fremst kjent for å ha en funksjon i blodkoaguleringen, og det er hele syv Gla-proteiner involvert i denne prosessen. Tilsammen bidrar disse til at protrombin omdannes til trombin, som igjen stimulerer omdanningen av fibrinogen til fibrin som er viktig for koaguleringen. På denne måten er K-vitamin viktig for å regulere blodkoagulering og dermed blant annet sårtilheling og blødning.\nI beinvev kjenner vi per i dag til tre Gla-proteiner, osteokalsin, matrix Gla protein (MGP) og protein S. I tillegg har vi to nyoppdagede proteiner som sannsynligvis også hører til her, Gla-rikt protein og periostin. Osteokalsin utgjør omtrent 15-20% av ikke-kollagent protein i beinvev. Omtrent 20% av nydannet osteokalsin slippes ut i blodet, og fungerer som en markør på beindannelse. Rottestudier har vist at uten osteokalsin så vokser beina for mye, noe som indikerer at proteinet nedregulerer og dermed er med å balansere beinsyntesen. MGP er et protein som akkumuleres i kalsifisert vev, og den fysiologiske funksjonen er antatt å være å motvirke kalsifisering. Mekanismene er ikke kjente, men det antas at proteinets evne til å binde kalsium hindrer krystalldannelser.\nAv andre kjente Gla-proteiner har vi transmembrane Gla-proteiner (TMG), som man antar spiller en rolle i signaloverføring mellom celler, Gla-rikt protein som muligens har en funksjon i regulering av kalsiummetabolismen, periostin som som promoterer cellemigrering og angiogenese (dannelse av nye blodkar), og transtyretin som er en kjent ligand for retinolbindende protein (frakter A-vitamin) og tyroideahormonene.\nAv nye funksjoner som det nå forskes videre på så er K-vitamin involvert i syntesen av sfingolipider, som er viktige fettstoffer i nervesystemet. I cellestudier har menakinon-4 vist at det kan redusere produksjonen av proinflammatoriske cytokiner. Det er også foreslått at vitaminet kan beskytte mot insulinresistens og mot enkelte kreftformer."
  },
  {
    "objectID": "artikler/naeringsstoffer/kvitamin.html#behov-og-anbefalinger",
    "href": "artikler/naeringsstoffer/kvitamin.html#behov-og-anbefalinger",
    "title": "K-vitamin",
    "section": "Behov og anbefalinger",
    "text": "Behov og anbefalinger\nDe norske anbefalingene for K-vitamin er i området 100µg/dag. Dette tilsvarer mengden i ca 25g spinat eller 50g brokkoli. De fleste typer kosthold dekker dette behovet med god margin.\nAlle nyfødte barn får en injeksjon med K-vitamin rett etter fødselen, for å forhindre komplikasjoner med indre blødninger. Dette skyldes at k-vitamin i liten grad fraktes over til fosteret fra morkaken, og at produksjonen av koagulasjonsfaktorer ikke er kommet skikkelig i gang."
  },
  {
    "objectID": "artikler/naeringsstoffer/kvitamin.html#mangeltilstander",
    "href": "artikler/naeringsstoffer/kvitamin.html#mangeltilstander",
    "title": "K-vitamin",
    "section": "Mangeltilstander",
    "text": "Mangeltilstander\nK-vitaminmangel er sjeldent, og skyldes ofte medikamentbruk. Antikoagulerende medisiner er antagonister for K-vitamin, og fører derfor til lavere konsentrasjon på cellenivå. Rottegift (Marevan) er en kraftig antagonist til K-vitamin, og barn som får i seg rottegift trenger tilførsel av K-vitamin for å motvirke skadene.\nEt symptom på mangel er økt blødningstid. Lavt inntak er assosiert med lavere beinmasse og økt risiko for beinskjørhet. Lavt inntak er også satt i sammenheng med kalsifisering av bløtvev, som følge av redusert MGP-funksjon. Kalsifisering av muskelcellene rundt blodårene kan øke risikoen for hjertesykdom."
  },
  {
    "objectID": "artikler/naeringsstoffer/kvitamin.html#kan-vi-få-for-mye",
    "href": "artikler/naeringsstoffer/kvitamin.html#kan-vi-få-for-mye",
    "title": "K-vitamin",
    "section": "Kan vi få for mye?",
    "text": "Kan vi få for mye?\nDet er ingen kjente toksiske bivirkninger, verken for K1 eller K2."
  },
  {
    "objectID": "artikler/naeringsstoffer/kvitamin.html#gode-kilder",
    "href": "artikler/naeringsstoffer/kvitamin.html#gode-kilder",
    "title": "K-vitamin",
    "section": "Gode kilder",
    "text": "Gode kilder\nGrønne bladgrønnsaker er den beste kilden til K1. Spinat, brokkoli og isbergsalat inneholder spesielt mye. Biotilgjengeligheten til K1 er ganske lav, men øker dersom man inntar fett ved siden av.\nGode kilder til K2 er ost, smør og eggeplomme, samt kjøtt og fisk. Natto, et produkt som består av fermenterte soyabønner, inneholder veldig mye. Natto er en vanlig matvare i Japan. Biotilgjengeligheten til K2 er mye høyere enn for K1. Hovedkilden til K2 er imidlertid produksjon fra bakteriefloraen i tykktarmen."
  },
  {
    "objectID": "artikler/naeringsstoffer/kvitamin.html#aktuelt-om-k-vitamin",
    "href": "artikler/naeringsstoffer/kvitamin.html#aktuelt-om-k-vitamin",
    "title": "K-vitamin",
    "section": "Aktuelt om K-vitamin",
    "text": "Aktuelt om K-vitamin\n\nDet forskes på hvorvidt tilskudd av K-vitamin kan ha en klinisk viktig effekt på beinhelse og hjertehelse. Observasjonsstudier på dette området er vanskelig å tolke ettersom et kosthold rikt på K-vitamin også er rikt på andre næringsstoffer som også er satt i sammenheng med god hjertehelse.\n\nArtikkelen er oppdatert juni 2013"
  },
  {
    "objectID": "artikler/naeringsstoffer/kobalamin.html",
    "href": "artikler/naeringsstoffer/kobalamin.html",
    "title": "Kobalamin, vitamin B12",
    "section": "",
    "text": "Tilbake til artikkelserien om næringsstoffene\nDet siste av de åtte B-vitaminene er kobalamin, mest kjent som vitamin B12. B-vitaminene er vannløselige, så vi er avhengig av et kontinuerlig inntak av disse for å opprettholde god helse. Disse vitaminene er i stor grad involvert i kroppens energimetabolisme, som kofaktorer til viktige enzymer.\nNavnet kobalamin kommer fra at vitaminet inneholder et kobolt-atom, som er sentralt i en struktur kalt corrin-ringen, og ulike forbindelser kan binde til denne. B12 finnes i kroppen i to hovedformer: metylkobalamin og adenosylkobalamin.\nB12 er på mange måter et spesielt vitamin. For det første finnes vitaminet bare i animalske matvarer, i motsetning til de andre B-vitaminene som finnes i alle typer mat. Dette er et problem for vegetarianere/veganere. Opptaksmekanismen skiller seg også vesentlig fra de andre vitaminene, noe som blant annet er et stort problem for folk som har gjennomgått fedmekirurgi."
  },
  {
    "objectID": "artikler/naeringsstoffer/kobalamin.html#opptak",
    "href": "artikler/naeringsstoffer/kobalamin.html#opptak",
    "title": "Kobalamin, vitamin B12",
    "section": "Opptak",
    "text": "Opptak\nOpptaket av B12 er som sagt spesielt, sammenlignet med de andre B-vitaminene, og består av flere steg.\nI maten er B12 forbundet med proteiner, så proteinfordøyelsen er viktig i B12-opptaket. Pepsin produsert i magesekkens hovedceller, frigjør vitaminet. Parietalcellene i magesekken produserer et glykoprotein, intrinsic factor, IF. Dette glykoproteinet binder spesifikt til B12, og er helt sentralt i opptaket av vitaminet.\nI magesekken er B12 bundet til et glykoprotein som heter haptocorrin som dannes i spyttet, men helt øverst i tarmen brytes dette proteinet ned, og B12 binder i stedet til IF, som frakter det nedover i tynntarmen. Helt nederst i tynntarmen (ileum) finner vi en IF-reseptor som heter cubam. Denne sørger for at IF-B12-komplekset tas opp i tarmcellene.\nDet aktive opptaket gjennom cubam er effektivt, men har en begrenset kapasitet. I tillegg til dette kan B12 absorberes ved passiv diffusjon, men dette begrenser seg til omtrent 1% av den intatte dosen. Ved svært høye doser kan den passive ruten være viktig, men normalt sett bidrar denne lite.\n\nInne i tarmcellene binder kobalaminet til ulike molekyler. Disse forbindelsene kan binde til to ulike transportproteiner, transkobalamin (TC) og haptocorrin (HC). Den delen som er bundet til HC kan lagres i leveren, men kan ikke leveres til målcellene. For å kunne brukes i målcellen må kobalaminet værebundet til TC.\nNår TC-kobalamin tas opp i målcellene via en TC-reseptor, så er det første som skjer at fritt kobalamin må frigjøres. I blodet sirkulerer nemlig kobalamin bundet til en metyl-, adenosyl-, cyano- eller hydroksygruppe, så denne må spaltes av. Deretter kan kobalaminet enten få koblet på en metylgruppe eller en adenosylgruppe. De to kofaktorene, metylkobalamin og adenosylkobalamin, utfører vitaminets funksjoner."
  },
  {
    "objectID": "artikler/naeringsstoffer/kobalamin.html#funksjoner",
    "href": "artikler/naeringsstoffer/kobalamin.html#funksjoner",
    "title": "Kobalamin, vitamin B12",
    "section": "Funksjoner",
    "text": "Funksjoner\nB12 har to kjente funksjoner.\n\nMetylkobalamin er kofaktor for enzymet metionin syntase, som er sentral i remetyleringen av homocystein, og dermed reduserer nivåene av homocystein i blodet. Denne prosessen er også avhengig av vitaminene B6 og folat.\n\nAdenosylkobalamin er kofaktor for enzymet malonyl-koenzym A mutase, som er viktig i metabolismen av de forgreinede aminosyrene (BCAA), fettsyrer med oddetall karbonmolekyler og kolesterol. Disse næringsstoffene brytes ned til metylmalonyl-koenzym A, som metaboliseres gjennom denne mutasen.\n\nDersom vi mangler B12 så vil ikke disse to funksjonene gå som normalt. Dette vil medføre en opphopning av homocystein (Funksjon 1) og metylmalonsyre (MMA), som produseres dersom mutasen ikke fungerer. Høye nivåer av disse to metabolittene fungerer derfor som funksjonelle markører for B12-status, hvorav MMA er regnet som den beste."
  },
  {
    "objectID": "artikler/naeringsstoffer/kobalamin.html#behov-og-anbefalinger",
    "href": "artikler/naeringsstoffer/kobalamin.html#behov-og-anbefalinger",
    "title": "Kobalamin, vitamin B12",
    "section": "Behov og anbefalinger",
    "text": "Behov og anbefalinger\nBehovet for B12 avhenger av alder, og evnen til å ta opp vitaminet i tarmen.\nDe norske anbefalingene er i området 2µg/dag, og litt høyere for ammende. Dette tilsvarer mengden i ca 100g egg eller 100-200g kjøtt/fisk.\nI mat finner vi B12 hovedsakelig som Hydroksy- eller Cyano-B12, og de aktive formene Metyl- og Adenosyl-B12 bare finnes i små mengder som raskt brytes ned. I kosttilskudd finner vi vanligvis Cyano-B12. I motsetning til det man intuitivt skulle tro, er det lite som tyder på at det er noen fordeler med å få i seg de aktive formene direkte. Dette er fordi den funksjonelle gruppen uansett må spaltes av før B12 kan utøve sine funksjoner."
  },
  {
    "objectID": "artikler/naeringsstoffer/kobalamin.html#mangeltilstander",
    "href": "artikler/naeringsstoffer/kobalamin.html#mangeltilstander",
    "title": "Kobalamin, vitamin B12",
    "section": "Mangeltilstander",
    "text": "Mangeltilstander\nVi skiller daglig ut ca 0,1% av B12-lagrene, som er på ca 2-5 mg, og tømming av lagrene tar derfor flere år. B12-mangel skyldes svært sjelden for lavt inntak av vitaminet. Årsaker til mangel kan være langvarig utelukkelse av animalske matvarer (vegetarianere/veganere), malabsorbsjonstilstander eller genetiske feil som rammer et av trinnene i den komplekse metabolismen. Fedmekirurgi, der deler av magesekken/tynntarmen kobles ut, reduserer produksjonen av IF, og dermed reduseres opptaket av B12. Alle som er fedmeoperert må få B12 tilført.\nEn annen ting som er verdt å ha i bakhodet er at ca 70% av det sirkulerende kobalaminet er bundet til HC, og er dermed utilgjengelig for cellene. Av denne grunn kan de målte nivåene være bortimot normale, og til og med høye, selv om man har en funksjonell mangel. Derfor anbefales det at man også vurderer minst en av de funksjonelle markørene, og ikke konkluderer basert på sirkulerende B12 alene.\nMangel av B12 gir utslag i redusert aktivitet av de to B12-avhengige enzymene nevnt over. Mangel på aktivitet av metylmalonyl-CoA mutase fører til en opphopning av sure metabolitter, og den påfølgende acidosen kan gi encefalopati som mange dør av. De overlevende kan oppleve konsekvenser som vekstmangel, kronisk nyresykdom, nevrologiske problemer og osteopeni. Mangel på aktivitet i metionin syntase gir en opphopning av homocystein og reduserte nivåer av metionin. Dette gir konsekvenser som utviklingsproblemer, mental retardasjon, tidlig hjertesykdom og megaloblastisk anemi (redusert oksygentransport i blod).\nPernisiøs anemi er en autoimmun sykdom som rammer parietalcellene i magesekken. Dette gjør at vi ikke får produsert IF, og uten IF får vi ikke absorbert B12. Dette kan i prinsippet behandles ved å tilføre IF utenfra, men normalt sett behandles det med B12-injeksjoner, som ikke er avhengig av opptaket i tarmen. En annen sykdom som påvirker B12-opptaket er Immerslund-Gräsbeck syndrom, som medfører en dysfunksjonell cubam-reseptor.\nB12-mangel kan også behandles med kosttilskudd, men dette forutsetter at dosene er svært høye slik at vi får utnyttet det passive opptaket. Også pasienter med pernisiøs anemi eller Immerslund-Gräsbeck syndrom kan behandles på denne måten, noe som gir et alternativ til B12-injeksjoner. I 2017 ble det åpnet opp for å gi tilskudd av B12 i doser på 1mg, altså 500 ganger høyere enn de Norske anbefalingene.\nKlinisk B12-mangel defineres ved tilstedeværelse av megaloblastisk anemi, en tilstand hvor blodcellene blir store og dysfunksjonelle, og/eller nevrologiske komplikasjoner som skyldes at myelinlaget rundt nervecellene brytes ned. Dette er relativt uvanlig i vår del av verden, men i nyere tid har fokuset i større grad blitt flyttet over på subklinisk mangel, eller marginal vitamin B12-status, som er definert som milde, biokjemiske forstyrrelser, men uten de klassiske kliniske symptomene. Dette kan opptre helt symptomfritt, eller med diffuse symptomer som generell trøtthet og forvirring, som kan forveksles med andre ting enn B12-mangel. Subklinisk B12-mangel er langt mer utbredt enn klinisk mangel, men grunnet mye usikkerhet i de tilgjengelige biokjemiske markørene er det dårlig definert, og årsakene er også ukjent. Det foreligger foreløpig heller ikke klare retningslinjer for hvorvidt, eller hvordan, dette eventuelt skal behandles, men det er noen studier som har vist gunstige effekter av å gi kosttilskudd."
  },
  {
    "objectID": "artikler/naeringsstoffer/kobalamin.html#kan-vi-få-for-mye",
    "href": "artikler/naeringsstoffer/kobalamin.html#kan-vi-få-for-mye",
    "title": "Kobalamin, vitamin B12",
    "section": "Kan vi få for mye?",
    "text": "Kan vi få for mye?\nDet er ingen kjente toksiske effekter av B12, verken fra mat eller fra tilskudd."
  },
  {
    "objectID": "artikler/naeringsstoffer/kobalamin.html#gode-kilder",
    "href": "artikler/naeringsstoffer/kobalamin.html#gode-kilder",
    "title": "Kobalamin, vitamin B12",
    "section": "Gode kilder",
    "text": "Gode kilder\nB12 finnes hovedsakelig i animalsk mat. Spesielt høy konsentrasjon finner vi i lever og sjømat, men også melk, kjøtt og egg er gode kilder. Forskning fra Danmark har vist at biotilgjengeligheten fra melk og meieriprodukter er høyere enn fra de andre matvarene, sannsynligvis fordi melk inneholder transkobalamin, og at B12 kan binde tett til melkeproteinet."
  },
  {
    "objectID": "artikler/naeringsstoffer/kobalamin.html#aktuelt-om-b12",
    "href": "artikler/naeringsstoffer/kobalamin.html#aktuelt-om-b12",
    "title": "Kobalamin, vitamin B12",
    "section": "Aktuelt om B12",
    "text": "Aktuelt om B12\n\nI NNR 2023 ble anbefalingen for kobalamin økt til 4µg/dag for voksne\n\nArtikkelen er oppdatert juli 2017"
  },
  {
    "objectID": "artikler/naeringsstoffer/kalsium.html",
    "href": "artikler/naeringsstoffer/kalsium.html",
    "title": "Kalsium",
    "section": "",
    "text": "Tilbake til artikkelserien om næringsstoffene\nKalsium har atomnummer 20, symbolet Ca2+, og har mange viktige funksjoner i kroppen. Først og fremst som et strukturelement i bein og tenner, men mineralet har også mange viktige funksjoner inni cellene. Kalsium er et av de mest utbredte elementene i jordskorpen, etter jern, aluminium, silikon og oksygen, og 2-4% av kroppsvekten til alle landlevende dyr utgjøres av kalsium.\nI kroppen finner vi kalsium først og fremst som et strukturelement i skjelettet og tennene. 99% av alt kalsium i kroppen finnes her. Resten finnes inni cellene og sirkulerende i blodet. Med alderen er det vanlig at kalsium akkumuleres rundt omkring i skadede vev. Slik kalsifisering av annet vev enn tenner og bein er som oftest et tegn på vevsskade eller celledød."
  },
  {
    "objectID": "artikler/naeringsstoffer/kalsium.html#opptak-og-metabolisme",
    "href": "artikler/naeringsstoffer/kalsium.html#opptak-og-metabolisme",
    "title": "Kalsium",
    "section": "Opptak og metabolisme",
    "text": "Opptak og metabolisme\nGjennom fordøyelsen frigjøres kalsium fra komplekser i maten, og fritt kalsium er tilgjengelig for opptak. Opptaket av kalsium skjer både aktivt og passivt. Det aktive opptaket skjer gjennom spesifikke transportproteiner, og kapasiteten for denne typen absorbsjon er begrenset. Fra tarmen fraktes kalsium inn i tarmcellene gjennom ulike transportproteiner, deriblant TRPV6. Inni cellene har vi et kalsiumbindende protein som heter calbindin, som transporterer kalsium gjennom cellen og videre ut i blodbanen. D-vitamin stimulerer kalsiumopptaket ved å øke uttrykket av disse proteinene, og dermed øke kapasiteten for aktiv absorbsjon. Den passive absorbsjonen skjer ved paracellulær diffusjon som styres av konsentrasjonen på begge sider av tarmcellene. Når vi får i oss mer kalsium fra kostholdet øker konsentrasjonen i tarmen, og den passive absorbsjonen blir viktigere. Kalsium fraktes fra tarmcellene og ut i blodet først og fremst ved hjelp av en energikrevende kalsiumpumpe, og sekundært via en kotransportmekanisme som frakter natrium motsatt vei.\nNoe som skiller kalsium fra de fleste andre næringsstoffer er at også lagringsformen har en viktig funksjon. Over 99% av kalsiumet i kroppen inngår nemlig i beinmineralet hydroksyapatitt som er det viktigste strukturelementet i skjelettet vårt. Den resterende prosenten fordeler seg intra- og ekstracellulært, hvorav det meste befinner seg i blodet.\nBlodkonsentrasjonene av kalsium er ekstremt godt regulerte, og små avvik vil raskt gjenopprettes. Dette er viktig fordi kalsium er viktig for så godt som alle prosesser i kroppen. Omtrent halvparten av kalsiumet i blodet er i fri form, mens resten er bundet til albumin, globuliner og i komplekser med fosfat, citrat eller andre anioner. Det er oppdaget en spesiell kalsiumreseptor, CaR, som registrerer blodkonsentrasjonene av kalsium. Disse reseptorene har vi i mange ulike vev, deriblant skjoldbruskkjertelen, biskjoldbruskkjertelen, i nyrene og i tarmcellene, noe som sørger for at blodkonsentrasjonene holdes mer eller indre konstante. Dersom konsentrasjonene av kalsium reduseres, vil dette sørge for at vi produserer paratyroideahormon (PTH), som vil øke kalsiumopptaket gjennom å stimulere aktivering av D-vitamin, samt øke frigjøring av kalsium fra beinvev (kalsiumlagre) og redusere utskillelsen i nyrene. Dersom blodkonsentrasjonene øker så vil produksjonen av PTH reduseres, noe som gir motsatte effekter på de nevnte mekanismene, samtidig som produksjonen av et annet hormon som heter kalsitonin øker. Dette peptidhormonet stimulerer til kalsiumlagring i beinvevet for å redusere nivåene i blodet.\nFor å oppsummere så vil økt kalsiuminntak stimulere til økt beindannelse og økt kalsiumutskillelse, mens lavt inntak vil føre til økt frigjøring fra bein og redusert utskillelse i urinen. Tilsammen sørger dette for at konsentrasjonene i blodet holdes konstante.\nUtskillelsen av kalsium og dermed kalsiumbalansen påvirkes av andre næringsstoffer. Spesielt saltinntaket vil bidra til økt kalsiumutskillelse, ettersom utskillelse av natrium vil gjøre at vi også skiller ut mer kalsium. Dette påvirker kalsiumbalansen direkte og et høyt saltinntak kan bidra til netto tap av beinmineraler. Protein øker også utskillelsen av kalsium, men påvirker ikke den totale kalsiumbalansen ettersom også opptaket øker. Protein er regnet som positivt for beintettheten, spesielt hos eldre som fra før har et redusert kalsiumopptak. Urinutskillelsen av kalsium forklares i veldig liten grad av inntaket av kalsium i seg selv."
  },
  {
    "objectID": "artikler/naeringsstoffer/kalsium.html#funksjoner",
    "href": "artikler/naeringsstoffer/kalsium.html#funksjoner",
    "title": "Kalsium",
    "section": "Funksjoner",
    "text": "Funksjoner\nSom nevnt i innledningen, finner vi først og fremst kalsium i kroppen som et strukturelement i beinvev, hvor det inngår i det modne beinmineralet hydroksyapatitt. Kalsium fra kostholdet er positivt for beindannelsen. Den direkte effekten er som bestanddel av hydroksyapatitt, men den har også en indirekte effekt ved at tilstrekkelig tilførsel av kalsium gir redusert utskillelse av PTH og dermed redusert nedbrytning av beinvev. Kalsium er ikke det eneste næringsstoffet som er viktig for beindannelsen, men det er ofte kalsium det først blir for lite av.\nEkstracellulært kalsium fungerer som et signalmolekyl ved å binde til CaR, som utdypet i avsnittet om metabolisme. Intracellulært fungerer kalsium som en sekundær signalbærer, og utfører sine funksjoner ved å binde til og aktivere mange forskjellige proteiner, som oftest ved å aktivere kinaser som fosforylerer proteinet. På denne måten er kalsium involvert i funksjoner som muskelkontraksjon, hormonutskillelse, nevrotransmitterutskillelse, syn, glykogenmetabolismen og celledifferensiering. Kalsium er det vanligste signalmolekylet som er kjent i biologiens verden, på grunn av molekylets egenskaper til å binde til proteiner.\nNoen av proteinene som aktiveres av kalsium er:\n\nTroponin C – sentral i kontraksjon av muskelceller.\nCalmodulin – aktiverer nedbrytningen av glykogen, som gir energi til muskelkontraksjon.\nProtein Kinase C – regulerer mange prosesser i kroppen, deriblant gentranskripsjon, immunrespons og cellevekst. PKC finnes i de fleste vev.\nFosfolipase A2 – Frigjør 20-karbons fettsyrer fra cellemembraner, og gir derfor utgangspunkt for eikosanoidsyntesen.\n\nKalsium er også viktig for overføring av signaler gjennom nerveceller. Spenningsstyrte kalsiumkanaler sørger for at kalsium fraktes inn og ut av cellene, noe som bidrar til at det kan dannes aksjonspotensialer, som bærer signalene gjennom nervetrådene."
  },
  {
    "objectID": "artikler/naeringsstoffer/kalsium.html#behov-og-anbefalinger",
    "href": "artikler/naeringsstoffer/kalsium.html#behov-og-anbefalinger",
    "title": "Kalsium",
    "section": "Behov og anbefalinger",
    "text": "Behov og anbefalinger\nBehovet for kalsium styres av kalsiumbalansen. For å opprettholde beinmassen og alle de andre cellefunksjonene som mineralet styrer, er det viktig at inntaket minst er like stort som utskillelsen. Vi mister kalsium gjennom urin, avføring og svette. Behovet øker ved økte tap.\nDe norske anbefalingene ligger rundt 800mg/dag, noe høyere under maksimal vekst og for gravide/ammende. Dette tilsvarer mengden du får i deg ved å spise ca 200g sardiner, 300g brokkoli, 20g jarlsberg ost eller i 8 dL melk."
  },
  {
    "objectID": "artikler/naeringsstoffer/kalsium.html#mangeltilstander",
    "href": "artikler/naeringsstoffer/kalsium.html#mangeltilstander",
    "title": "Kalsium",
    "section": "Mangeltilstander",
    "text": "Mangeltilstander\nLavt kalsiuminntak er forbundet med en lang rekke tilstander. Den mest åpenbare er beinskjørhet, som skyldes at skjelettet kronisk tappes for kalsium for å opprettholde blodkonsentrasjonene. Lavt inntak av kalsium vil også føre til at en større andel av kalsiumet vi spiser vil absorberes i tarmen, noe som gjør at mindre uabsorbert kalsium når tykktarmen. Dette er satt i forbindelse med økt risiko for tykktarmskreft og nyrestein.\nBeinskjørhet, eller osteoporose som det heter på fagspråket, kjennetegnes av redusert beinmasse, noe som øker risikoen for beinbrudd. Ettersom nesten alt kalsiumet i kroppen befinner seg nettopp i beinvevet er osteoporose den tilstanden som er best studert med tanke på lav kalsiumstatus. Beinmassen øker gjennom hele oppveksten, og i begynnelsen av 20-årene oppnår vi det som heter peak bone mass. En av hovedstrategiene for å forebygge beinskjørhet er å oppnå så høy beinmasse som mulig, og deretter minimere tapet av beinvev resten av livet. Tilstrekkelig tilførsel av kalsium er viktig i begge disse prosessene.\nMetabolsk kalsiummangel, hypokalsemi (lave nivåer i blodet), skyldes nesten aldri et utilstrekkelig inntak, men heller en dysfunksjon i kalsiummetabolismen, som involverer PTH, D-vitamin, samt kalsiumbindende proteiner som kalsitonin. Lavt kalsiumnivå i blodet, vil øke mengden produksjonen av kalsitriol for å øke kalsiumopptaket, og dermed økes de sirkulerende mengdene av kalsitriol. Dette kan påvirke alle vev. Kalsitriol åpner kalsiumkanaler i enkelte celler, som glatte muskler og fettvev. Dette kan gi konsekvenser som kontraksjon av glatte muskelceller rundt blodårene, oppregulering av fettsyntesen og reduksjon av fettforbrenningen. Lavt inntak av kalsium kan derfor bidra til utviklingen av høyt blodtrykk og overvekt.\nSom nevnt vil lavt kalsiuminntak medføre at mindre kalsium fraktes uabsorbert ned til tykktarmen. Dette øker risikoen for å utvikle nyrestein. Dette er fordi kalsium binder til oksalat og hindrer at dette absorberes. Jo mer oksalat som absorberes, jo større er sannsynligheten for at nyresteiner dannes (kalsiumoksalater). Det er også sett en sammenheng mellom lavt kalsiuminntak og økt risiko for tykktarmskreft, men mekanismen for hvorfor dette skjer er ikke fullstendig kartlagt. Det kan være fordi kalsium binder til frie fettsyrer/gallesyrer og derfor hindrer toksisitet av disse, eller det kan være direkte effekter på tarmcellene. I alle tilfeller så er det vist at tilskudd av kalsium reduserer forekomsten av denne krefttypen."
  },
  {
    "objectID": "artikler/naeringsstoffer/kalsium.html#kan-vi-få-for-mye",
    "href": "artikler/naeringsstoffer/kalsium.html#kan-vi-få-for-mye",
    "title": "Kalsium",
    "section": "Kan vi få for mye?",
    "text": "Kan vi få for mye?\nNår det er snakk om kalsiumforgiftning, hyperkalsemi, er det snakk om forhøyet kalsiumkonsentrasjon i blodet. Dette skyldes sjeldent høyt inntak fra mat, men kan oppstå ved høyt inntak fra tilskudd. Symptomer på hyperkalsemi kan være er kvalme, forstoppelse, kvalme, økt urinmengde og forvirring. Nyrestein kan dannes, men som nevnt under mangeltilstander er dette vanligere ved lavt inntak.\nTilskudd av kalsium kan redusere risikoen for nyrestein, men bare dersom det tas til måltid. Dersom tilskuddet ikke tas til måltid vil det ikke kunne hindre opptak av oksalat, og økt urinutskillelse av kalsium vil øke risikoen for at det felles ut kalsiumoksalatsteiner."
  },
  {
    "objectID": "artikler/naeringsstoffer/kalsium.html#biotilgjenglighet-og-gode-kilder",
    "href": "artikler/naeringsstoffer/kalsium.html#biotilgjenglighet-og-gode-kilder",
    "title": "Kalsium",
    "section": "Biotilgjenglighet og gode kilder",
    "text": "Biotilgjenglighet og gode kilder\nBiotilgjengeligheten til kalsium bestemmes av hvor lett kalsium kan frigjøres fra molekylene det er bundet til i maten vi spiser. Dette er først og fremst viktig for den aktive transporten, da kalsiumsalter også kan absorberes passivt. Hvor godt kalsium løser seg opp har tradisjonelt sett vært antatt å være en viktig faktor for biotilgjengeligheten. Derfor har man også antatt at surheten i magesekk og tarm spiller en viktig rolle. Dette er imidlertid nå satt i tvil ettersom løseligheten ser ut til å være mindre viktig enn vi trodde tidligere.\nAntinæringsstoffer som oksalat (finnes i blant annet hvete, nøtter, sjokolade og soya) og fytat (finnes blant annet i belgfrukter, korn, frø og nøtter) binder til mineraler og hindrer opptak. Flesteparten av disse stoffene ødelegges ved varmebehandling. Andre kostfaktorer kan øke biotilgjengeligheten. Blant disse finner vi molekyler som binder til kalsium og dermed hindrer at kalsium binder til eksempelvis oksalat, fytat eller fosfat. Enkelte peptider i melk har denne egenskapen, noe som gjør at biotilgjengeligheten fra melk er høy (i motsetning til det mange ser ut til å tro).\nFysiologiske faktorer som påvirker kalsiumopptaket er D-vitaminstatus og hastigheten på tarmpassasjen. Fosformangel kan føre til økt utskillelse av paratyroideahormon (PTH), noe som vil øke opptaket av både fosfor og kalsium.\nHovedkildene til kalsium har endret seg mye opp gjennom menneskets evolusjon. Tidligere var hovedkilden til dette mineralet røtter, nøtter og bønner, men etter jordbruksrevolusjonen overtok plantenes frukter (kornet) en større del av menneskets matinntak. Disse delene av plantene inneholder mindre kalsium enn røttene, så inntaket sank betraktelig. Før jernalderen malte mennesket korn ved hjelp av kalkstein, noe som tilførte en del kalsium til melet.\nI dag er meieriprodukter den klart største kilden til kalsium, og bidrar i gjennomsnitt med ca 80% av kalsiuminntaket for et voksent menneske. Ved et kornbasert kosthold er det svært vanskelig å dekke kalsiumbehovet uten meieriprodukter. Gode kilder til kalsium er hvitost, bønner, nøtter, grønnsaker som brokkoli og blomkål, og sardiner (fisk der du spiser beina, som består av mye kalsium)."
  },
  {
    "objectID": "artikler/naeringsstoffer/kalsium.html#aktuelt-om-kalsium",
    "href": "artikler/naeringsstoffer/kalsium.html#aktuelt-om-kalsium",
    "title": "Kalsium",
    "section": "Aktuelt om kalsium",
    "text": "Aktuelt om kalsium\n\nDet er data som støtter at kalsium kan forebygge høyt blodtrykk. I tillegg til dette har det en effekt på blodlipidene, og det er derfor antatt at kalsium har en rolle i forebyggingen av hjertesykdom. En nyere metaanalyse der det ble gitt tilskudd av D-vitamin og kalsium fant imidlertid ikke noen sammenheng mellom tilskudd og hjertesykdom. Her er det viktig å ha i bakhodet at tilskudd ikke nødvendigvis vil gi samme effekter som å tilføre næringsstoffer gjennom maten, siden maten også gir mange andre stoffer samtidig som kan ha en effekt.\nI DASH-studiene (Dietary Approaches to Stop Hypertension) viste det seg at de som spiste meieriprodukter jevnlig hadde en større blodtrykksreduksjon enn de som ikke gjorde det.\nKalsium og meieriprodukter ser ut til å redusere risikoen for tykktarmskreft.\n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/jod.html",
    "href": "artikler/naeringsstoffer/jod.html",
    "title": "Jod",
    "section": "",
    "text": "Tilbake til artikkelserien om næringsstoffene\nJod har atomnummer 53, og regnes som et sporelement. Mineralet er svært ujevnt utbredt i jorden på grunn av blant annet isbreer oversvømmelser, og derfor finner vi mest av det i sjøen. I naturen foreligger jod vanligvis som jodid (I-) eller jodat (IO3-), og finnes hovedsakelig som bestanddel i uorganiske salter. Globalt er det antatt at nesten to milliarder individer får i seg for lite jod, først og fremst i fattige land men også i den vestlige verden. I kroppen er jod viktig som bestanddel i stoffskiftehormonene våre som produseres i skjoldbruskkjertelen (tyroidea), og det er i tillegg svært viktig for mental utvikling."
  },
  {
    "objectID": "artikler/naeringsstoffer/jod.html#opptak-og-metabolisme",
    "href": "artikler/naeringsstoffer/jod.html#opptak-og-metabolisme",
    "title": "Jod",
    "section": "Opptak og metabolisme",
    "text": "Opptak og metabolisme\nJod fra maten brytes hovedsakelig ned til jodid i magen før det absorberes til blodet. Mesteparten av jodet absorberes helt øverst i tynntarmen via en kotransporter som transporterer jod sammen med natrium (Na/I-symport) inn i tarmcellene. Jod transporteres så over i blodet, og herfra vil det enten tas opp i skjoldbruskkjertelen via en tilsvarende Na/I-symport som vi fant i tarmene, eller skilles ut over nyrene. Urinutskillelsen er ganske stabil, men hvor stor andel som tas opp i skjoldbruskkjertelen vil variere med inntaket. Jo mer vi spiser jo mindre andel tas opp her, og ved tilstrekkelig inntak vil under 10% gå denne veien. Ved utilstrekkelig inntak vil imidlertid mesteparten kunne havne her. I blodet er halvveringstiden for jod omtrent 10 timer, noe som betyr at vi trenger tilførsel med jevne mellomrom for å unngå mangel.\nEn gjennomsnittlig voksen person har omtrent 20mg jod lagret i kroppen, hvorav mesteparten befinner seg i skjoldbruskkjertelen. Hver dag absorberer skjoldbruskkjertelen 60-80µg jod for å gjøre opp for det som tapes og kunne opprettholde syntesen av stoffskiftehormoner.\nInne i skjoldbruskkjertelen  binder jod til et stort glykoprotein som heter tyroglobulin (Tg). I cellemembranen til kjertelcellene (tyrocyttene) har vi et enzym som heter tyroperoksidase (TPO), som sammen med hydrogenproksid oksiderer jodet slik at det kan binde til tyrosinresiduer på Tg. Da dannes det monojodotyrosin (MIT) og dijodotyrosin (DIT). MIT og DIT er forløperne for tyroideahormonene.\nTyroideahormonene trijodotyronin (T3) og tyroksin (T4) dannes ved at enzymet TPO katalyserer bindingen av hhv MIT+DIT (T3) eller DIT+DIT (T4). T3 og T4 er strukturelt like, men inneholder hhv 3 og 4 jodmolekyler. Alt dette skjer inne i selve skjoldbruskkjertelen, og de ferdige joderte forbindelsene lagres bundet til Tg. Når Tg så fraktes inn i tyrocyttene så vil proteaser (enzymer som fordøyer proteiner, her Tg) frigjøre de joderte forbindelsene og T3 og T4 fraktes ut i blodet. MIT og DIT vil dejodineres av en selenavhengig dejodinase, slik at jodet kan brukes på nytt. Produksjonen av T3 og T4 styres hormonelt. Mengden fritt T4 i sirkulasjonen styrer produksjonen av hormonet TSH, tyroideastimulerende hormon, som produseres i hypofysen og stimulerer skjoldbruskkjertelen til å produsere hormoner.\nNår T3 og T4 kommer ut i blodet binder de hovedsakelig til tyroksinbindende protein, men også til andre proteiner som albumin og transtyretin. Etter at hormonene er brukt så vil de brytes ned, og jodet blir igjen tilgjengelig for å enten absorberes av skjoldbruskkjertelen eller skilles ut over nyrene."
  },
  {
    "objectID": "artikler/naeringsstoffer/jod.html#funksjoner",
    "href": "artikler/naeringsstoffer/jod.html#funksjoner",
    "title": "Jod",
    "section": "Funksjoner",
    "text": "Funksjoner\nNår T3 og T4 tas opp i målvevene, som hovedsakelig er lever, nyrer, hjerte, muskelvev, hypofysen og hjernen, dejodineres T4 slik at det dannes T3. Det er nemlig T3 som er det mest aktive hormonet. Tyroideahormonene regulerer et bredt spekter av fysiologiske funksjoner. På cellenivå virker de ved å binde til reseptorer i cellekjernen, og styrer hvilke gener som uttrykkes. Generelt sett promoterer T3 produksjon av enzymer og proteiner som øker den metabolske aktiviteten i den aktuelle cellen.\nDen mest kjente funksjonen er at disse hormonene øker energimetabolismen, ved å øke varmeproduksjon og oksygenforbruket i cellene. I tillegg de med å opprettholde kjønnskjertlenes funksjon og dermed regulere reproduksjonsevnen. Ved å regulere produksjonen av veksthormoner er tyroideahormonene også sentrale for å regulere vekst og modning, både av vev og skjelett. Nervesystemet er også avhengig av disse hormonene, spesielt i de første levemånedene, og de er derfor også knyttet til utvikling."
  },
  {
    "objectID": "artikler/naeringsstoffer/jod.html#behov-og-anbefalinger",
    "href": "artikler/naeringsstoffer/jod.html#behov-og-anbefalinger",
    "title": "Jod",
    "section": "Behov og anbefalinger",
    "text": "Behov og anbefalinger\nBehovet for jod er beregnet utifra risikoen for å utvikle struma. De norske anbefalingene for jod er i området 150µg/dag. Barn trenger mer jod per kg kroppsvekt enn voksne, pga et høyere stoffskifte."
  },
  {
    "objectID": "artikler/naeringsstoffer/jod.html#mangeltilstander",
    "href": "artikler/naeringsstoffer/jod.html#mangeltilstander",
    "title": "Jod",
    "section": "Mangeltilstander",
    "text": "Mangeltilstander\nGlobat sett er det beregnet av omtrent 2 milliarder mennesker får i seg utilstrekkelig med jod. Spesielt i områder der jorden av ulike årsaker inneholder lite jod er mangel utbredt. Dette inkluderer områder i sentral-Asia, Afrika, Nordvest-Amerika og sentral- og øst-Europa. I områder der jodmangel er utbredt vil det fortsette å være slik helt til jod innføres i kosten, enten ved beriking eller introduksjon av nye matvarer som er produsert i andre områder. Det er mange konsekvenser av jodmangel, og med en fellesbetegnelse kalles disse IDD (Iodine deficiency disorders).\nDet tydeligste symptomet på jodmangel er struma, som er en samlebetegnelse på tilstander som gir forstørret skjoldbruskkjertel. Ved mangel på jod, vil mengden T4 i sirkulasjonen reduseres. Dette øker utskillelsen av TSH fra hypofysen, som deretter stimulerer skjoldbruskkjertelen til å lage mer hormon. Pga utlistrekkelige mengder jod, kan ikke kjertelen produsere hormonet. I stedet stimuleres cellene til økt celledeling, og kjertelen vokser. Hovedproblemet med en forstørret skjoldbruskkjertel er at den kan legge press på andre strukturer i halsområdet, som luft- og spiserøret, samt at den kan skade nerver i området. Når tyroideafolliklene etterhvert slår seg sammen kalles det for nodulær struma.\nTyroideahormonene er nødvendig for normal utvikling av sentralnervesystemet. Tilstrekkelige mengder hormon er viktig for myeliniseringen av nervecellene,  og en mangel tidlig i livet kan gi alvorlige, mentale skader. Kretinisme er en alvorlig mental lidelse som skyldes jodmangel i denne perioden, og kjennetegnes ved tap av hørsel og tale, kortvoksthet, kramper/spasmer og kraftig mental retardasjon.\nGraviditet fører til et økt stress på morens skjoldbruskkjertel, da hun må produsere tyroideahormoner både til seg selv og til fosteret. Mangel på jod kan derfor skape problemer både på mor og foster. Alvorlig mangel under graviditet kan gi økt forekomst av dødfødsler, aborter eller barn med medfødte misdannelser. Spermieproduksjonen og normal menstruasjonssyklus er også avhengig av normal produksjon av tyroideahormoner, og både redusert og økt produksjon av disse hormonene kan forstyrre disse systemene.\nHypotyreose, eller lavt stoffskifte som det ofte betegnes som, kjennetegnes ved for lav produksjon av tyroideahormoner og har mange konsekvenser. Symptomer som at man føler seg trøtt og tiltaksløs, fryser lett, er deprimert og ukonsentrert, og opplever hukommelsessvikt er vanlig. Kroppsvekten vil vanligvis øke, samtidig som man får smerter i ledd, humørsvingninger og søvnproblemer.\nMangel på andre næringsstoffer kan forverre en jodmangel. Mangel på selen vil redusere kroppens antioksidantkapasitet, og reaktive oksygenforbindelser kan skade skjoldbruskkjertelen. Dejodinaseenzymene er også avhengig av selen, og derfor kan produksjonen av tyroideahormoner reduseres ved mangel. Jernmangel reduserer aktiviteten i det jernavhengige tyroperoksidaseenzymet som er viktig for produksjon av tyroideahormonene. Mangel på A-vitamin kan øke aktiviteten til TSH dersom man har jodmangel, noe som øker risikoen for å utvikle struma."
  },
  {
    "objectID": "artikler/naeringsstoffer/jod.html#kan-vi-få-for-mye",
    "href": "artikler/naeringsstoffer/jod.html#kan-vi-få-for-mye",
    "title": "Jod",
    "section": "Kan vi få for mye?",
    "text": "Kan vi få for mye?\nFor stort inntak av jod kan gi hypertyreose, men høyt inntak gir langt mindre skade enn et utilstrekkelig inntak vil gjøre, og vi tåler ganske store mengder før det gir betydelige skader. Hypertyreose kjennetegnes ved et økt stoffskifte, og symptomer på dette kan blant annet være hjertebank og hurtig puls, økt kroppsvarme, svetting, irritabilitet, vekttap til tross for økt appetitt, søvnforstyrrelser og muskelsvakhet.\nHos folk med tilstrekkelig jodstatus kan høyt inntak føre til det som kalles subklinisk hypotyreose. Dette skyldes at stort overskudd av jod hindrer produksjonen av tyroideahormoner, ved å blokkere koblingen av MIT til Tg. Frigjøringen av hormon fra skjoldbruskkjertelen kan også blokkeres. Som et resultat får vi en redusert produksjon av tyroideahormoner, noe som gir økt TSH, som igjen stimulerer til cellevekst i skjoldbruskkjertelen. Dette kan også ramme nyfødte dersom mor har hatt et veldig høyt inntak.\nHøyt jodinntak kan også føre til hypertyroidisme. Ved struma, og da spesielt nodulær struma, kan tyrocyttene bli mindre sensitive for TSH sine signaler. Dersom man da over tid tilfører mye jod, så kan produksjonen av tyroideahormoner øke så mye at vi utvikler hypertyroidisme. Dette kan være spesielt farlig dersom man har underliggende hjertesykdom, da det i verste fall kan være dødelig.\nAkkutt jodforgiftning gir magesmerter, diaré, kvalme, oppkast og hodepine, samt i alvorlige tilfeller kardiovaskulære symptomer og koma. De fleste tåler imidlertid ganske store doser godt."
  },
  {
    "objectID": "artikler/naeringsstoffer/jod.html#gode-kilder",
    "href": "artikler/naeringsstoffer/jod.html#gode-kilder",
    "title": "Jod",
    "section": "Gode kilder",
    "text": "Gode kilder\nGode kilder til jod er sjømat, meieriprodukter og salt som er beriket med jod, f.eks. JOZO salt. Sjpmat inneholder jevnt over mer jod ettersom sjøen er spesielt rik på mineralet.\nArtikkelen er sist oppdatert juli 2013"
  },
  {
    "objectID": "artikler/naeringsstoffer/fosfor.html",
    "href": "artikler/naeringsstoffer/fosfor.html",
    "title": "Fosfor",
    "section": "",
    "text": "Tilbake til artikkelserien om næringsstoffene\nFosfor har atomnummer 15, og symbolet P. Fosfor har veldig mange viktige funksjoner, og inngår i mange fosfatholdige molekyler, blant annet i energimolekylet ATP. Det modne beinmineralet hydroksyapatitt inneholder også fosfat, som dermed også er viktig for god beinhelse. En person på 70kg har omtrent 700g fosfor lagret i kroppen, hvorav 85% finnes i beinvev og ca 10% i skjelettmusklene. Resten finnes inni andre celler, og sirkulerende i blodet. Fosfor er det mest utbredte anionet (negativt ladet ion) intracellulært, og finnes hovedsakelig som organiske, fosfatholdige molekyler som kreatinfosfat og ATP. I blodet er fosfatholdige molekyler, som H2PO4-, med å regulere syre-base-balansen."
  },
  {
    "objectID": "artikler/naeringsstoffer/fosfor.html#opptak-og-metabolisme",
    "href": "artikler/naeringsstoffer/fosfor.html#opptak-og-metabolisme",
    "title": "Fosfor",
    "section": "Opptak og metabolisme",
    "text": "Opptak og metabolisme\nMesteparten av fosforet vi får i oss hydrolyseres raskt av fosfataser i tarmen, slik at det blir frigjort inorganisk fosfat (Pi). Det er først og fremst Pi som absorberes, og mesteparten av opptaket skjer i jejunum. Opptaket skjer ved aktiv transport via et kotransportprotein som absorberer fosfor sammen med natrium, samt passiv, paracellulær diffusjon. Jevnt over tar vi opp rundt 65% av all fosforen vi får i oss. Det har tidligere vært antatt at D-vitamin spiller en viktig rolle i reguleringen av opptaket, men selv om mekanismene for at dette er tilfelle er kartlagt, er det uklart hvorvidt dette har en reell effekt. Det som først og fremst er grunnen til at fosfor ikke absorberes er at det danner komplekser med kalsium som spises samtidig. D-vitamin stimulerer absorbsjonen av kalsium, og på denne måten blir det mindre kalsium igjen til å binde fosfat, noe som kan være årsaken til at man har observert at opptaket av fosfat øker ved høyere nivåer av aktivt D-vitamin.\nMesteparten av fosfatet i kroppen finner vi i beinvevet som en bestanddel i det modne beinmineralet hydroksyapatitt. Resten fordeler seg intracellulært (mye i muskelvev) og ekstracellulært. I ekstracellulærvæsken finner vi Pi, hovedsakelig i form av bufferne H2PO4- og HPO42- som er viktig for å regulere blodets pH. Konsentrasjonene av Pi([Pi]) nøye regulert, noe som er veldig viktig. Dette er spesielt viktig med tanke på at fosfat og kalsium kan gå sammen og danne krystaller som kan avleires i vev, noe som omtales som kalsifisering. Det viktigste i denne sammenhengen er kalsiumfosfatproduktet (Ca x P). Normalt sett er ikke Ca x P høyt nok til at disse krystallene utfelles, mens hydroksyapatitt krever lavere konsentrasjoner. Derfor vil det under normale omstendigheter bli dannet hydroksyapatitt, men ikke kalsiumfosfatkrystaller, noe som skjer dersom Ca x P øker til omtrent dobbel verdi. Kalsium er veldig godt regulert i blodet, så endringer i Ca x P skjer hovedsakelig via endringer i [Pi].\n[Pi] reguleres først og fremst ved å endre nyrenes reabsorbsjon og dermed hvor mye som skilles ut i urinen. Maksimal kapasitet for å reabsorbere fosfat kalles tubulær maksimum for fosfat (TmP). De to viktigste faktorene som er involvert i reguleringen av [Pi] er paratyroideahormon (PTH) fra biskjoldbruskkjertelen og fibroblast vekstfaktor 23 (FGF-23) som produseres i beinvevet. Begge disse vil nedregulere TmP og dermed øke utskilelsen av Pi. Mens PTH først og fremst stimuleres av reduserte blodkonsentrasjoner av kalsium, så stimuleres FGF-23 direkte av [Pi]. Når [Pi] øker, noe som kan skje som følge av høyt inntak eller redusert utskillelse, øker produksjonen av FGF-23, noe som øker utskillelsen av fosfat. Så langt har vi at redusert kalsium eller økt fosfat vil stimulere til økt utskillelse av fosfat over nyrene. FGF-23 er mekanismen som kontrolleres direkte av fosfatnivåene.\nFGF-23 reduserer også produksjonen av aktivt D-vitamin i nyrene. Dette kan redusere opptaket av fosfat som følge av redusert kalsiumopptak og dermed utfelling av uabsorberbart kalsiumfosfat i tarmen. Lav [Pi] vil på den andre siden stimulere produksjonen av aktivt D-vitamin, noe som øker opptaket av kalsium og dermed fosfat. FGF-23 vil altså i tillegg til å øke utskillelsen av fosfat også redusere opptaket. Her skiller den seg fra PTH som vil stimulere opptaket av både kalsium og fosfat. Det som er felles for disse to er altså effektene på utskillelsen av fosfat.\nFosfat transporteres også fra tarmcellene og ut igjen i tarmen, sannsynligvis først og fremst som følge av at tarmcellene dør. Denne fosforen kan enten reabsorberes eller skilles ut i avføringen. Normalt taper vi imidlertid fosfor først og fremst via urinen, og utskillelsen her vil normalt sett tilsvare netto opptak fra tarmen, slik at fosfatkonsentrasjonene i blodet holder seg stabile. Unntaket fra dette er dersom vi bygger eller reduserer kroppsvev, ettersom fosfor er en nødvendig byggesten for alle kroppens celler."
  },
  {
    "objectID": "artikler/naeringsstoffer/fosfor.html#funksjoner",
    "href": "artikler/naeringsstoffer/fosfor.html#funksjoner",
    "title": "Fosfor",
    "section": "Funksjoner",
    "text": "Funksjoner\nFosfor har mange viktige funksjoner i kroppen, og er et svært viktig element i alle kroppens celler. Her er en rask gjennomgang av de mest sentrale funksjonen:\n\nMineralet inngår i hydroksyapatitt, som er et strukturelement i beinvevet vårt, og er nødvendig for å opprettholde god beinhelse. Under vekst er det helt nødvendig med et tilstrekkelig inntak av fosfor for at skjelettet kan vokse. Deretter er tilstrekkelig inntak viktig for å opprettholde beinmassen. Dette er fordi [Pi] medierer beinmassens respons på PTH, og for et gitt PTH-nivå så vil nedbrytningen av bein være større dersom [Pi] er lav.\nFosfor har viktige strukturelle egenskaper som bestanddel i fosfolipidene, som er viktige bestanddeler i cellemembranene våre.\nFosfor er viktig i energimetabolismen. Energimolekylene ATP, GTP og kreatinfosfat inneholder fosfor, og det er avspalting av fosfatgruppene fra disse molekylene som frigir energi som cellene kan benytte seg av.\n\nEn del vitaminer, som f.eks. thiamin og B6, inneholder fosfor, som derfor er viktig for deres funksjoner.\nFosfor er viktig i enzymatiske prosesser. En del proteiner aktiveres/deaktiveres ved at det bindes en fosfatgruppe til proteinet, en såkalt fosforylering.\n\nFosfor spiller også inn i reguleringen av syre-base-balansen, ved å inngå i molekyler som fungerer som buffere. Det viktigste av disse molekylene er H2PO4-. Denne mekanismen er ikke så viktig for reguleringen av blodet, da andre buffersystemer finnes her, men i nyrene og intracellulært er den veldig viktig.\nDNA/RNA inneholder fosfor, som dermed er viktig for oppbyggingen og stabiliteten til disse molekylene."
  },
  {
    "objectID": "artikler/naeringsstoffer/fosfor.html#behov-og-anbefalinger",
    "href": "artikler/naeringsstoffer/fosfor.html#behov-og-anbefalinger",
    "title": "Fosfor",
    "section": "Behov og anbefalinger",
    "text": "Behov og anbefalinger\nBehovet for fosfor styres av fosforbalansen i kroppen vår, og måles utifra hvor mye vi skiller ut gjennom avføring og over nyrene. Nivåene av fosfor er som nevnt godt regulert, og reabsorbsjon fra nyrene kan reguleres opp eller ned etter inntaket. Det må understrekes at et kosthold som inneholder tilstrekkelig med protein og kalsium automatisk også vil inneholde tilstrekkelig fosfor, noe som gjør at dette ikke er noe å tenke på for friske mennesker. Det er derimot en stor utfordring når man skal planlegge kostholdet til personer med nyresvikt som ofte må har kraftige restriksjoner på fosfatinntaket, siden det da er veldig vanskelig å komme i mål med andre næringsstoffer.\nDe norske anbefalingene ligger rundt 600mg/dag, noe høyere for gravide og ammende. Dette tilsvarer mengden vi får i oss fra ca 100g solsikkefrø, 100g jarlsbergost eller 250g kyllingfilet. I USA anbefales ungdom å få i seg 1250mg/dag, mens anbefalingene for voksne er nærmere de norske."
  },
  {
    "objectID": "artikler/naeringsstoffer/fosfor.html#mangeltilstander",
    "href": "artikler/naeringsstoffer/fosfor.html#mangeltilstander",
    "title": "Fosfor",
    "section": "Mangeltilstander",
    "text": "Mangeltilstander\nFosformangel manifesterer seg som lave fosfatnivåer i blodet, kalt hypofosfatemi. Ettersom mesteparten av fosfatet befinner seg ekstracellulært (ikke medregnet det som er lagret i beinvev) er de fleste vev avhengig av tilstrekkelig høye konsentrasjoner av fosfat i blodet. Hypofosfatemi fører derfor til metabolsk fosfatmangel, noe som hindrer normal cellefunksjon. Dette gir symptomer som vekttap, anemi, muskelsvakhet, smerter i beinvevet, rakitt og beinskjørhet, redusert motstandskraft mot infeksjoner, kribling i huden, forvirring og i verste fall kan det føre til død.\nHypofosfatemi kan være genetisk bestemt, og vi kjenner til genvarianter som øker fosfatutskillelsen både direkte og indirekte. Indirekte kan dette eksempelvis skyldes økt produksjon av FGF-23 eller defekter i D-vitaminmetabolismen som gir økt utskillelse av PTH.\nHypofosfatemi skyldes nesten aldri mangelfullt inntak av mineralet, men andre faktorer. Diaré, alkoholisme, malabsorbsjonstilstander eller D-vitaminmangel kan gi mangelfullt fosfatopptak i tarmen. Diabetisk ketoacidose eller andre organiske acidoser kan føre til en økt utskillelse av fosfor, mens noen nyresykdommer redusere TmP og dermed gi økt utskillelse. Etter perioder med underernæring kan man risikere å utvikle hypofosfatemi som en del av det som er kjent som reernæringssyndromet. Dette er antatt å skyldes at økt opptak av glukose til cellene for å erstatte energilagrene som gikk tapt som følge av underernæringen også fører til at fosfat absorberes sammen med glukosen. Fosfatet fjernes dermed raskt fra blodbanen, og det er i slike situasjoner viktig å holde kontinuerlig øye med fosfatkonsentrasjonene."
  },
  {
    "objectID": "artikler/naeringsstoffer/fosfor.html#kan-vi-få-for-mye",
    "href": "artikler/naeringsstoffer/fosfor.html#kan-vi-få-for-mye",
    "title": "Fosfor",
    "section": "Kan vi få for mye?",
    "text": "Kan vi få for mye?\nHyperfosfatemi skyldes i de fleste tilfeller nyresvikt, der utskillelsen av mineralet ikke fungerer. Dette er en stor utfordring, ettersom det er svært vanskelig å begrense fosfatinntaket tilstrekkelig uten å få for lite av andre næringsstoffer, deriblant protein og kalsium. Derfor er nyresviktpasienter avhengig av å enten benytte seg av fosfatbindere, som binder fosfat i tarmen og hindrer opptak, eller å jevnlig fjerne fosfat fra blodet gjennom dialyse.\nHovedproblemet med hyperfosfatemi er at Ca x P øker, noe som legger tilrette for kalsifisering av vev. Spesielt går dette ut over nyrer og hjerte, og kalsifisering av blodårer kan føre til hjertedød. Dette skjer veldig sjelden hos personer med friske nyrer, ettersom utskillelsen er godt regulert. I sjeldne tilfeller kan det likevel oppstå, eksempelvis ved D-vitaminforgiftning."
  },
  {
    "objectID": "artikler/naeringsstoffer/fosfor.html#biotilgjengelighet-og-gode-kilder",
    "href": "artikler/naeringsstoffer/fosfor.html#biotilgjengelighet-og-gode-kilder",
    "title": "Fosfor",
    "section": "Biotilgjengelighet og gode kilder",
    "text": "Biotilgjengelighet og gode kilder\nFosfor finnes i de fleste proteinrike matvarer, som kjøtt, fisk, sjømat og meieriprodukter. Vi finner også fosfor i kornprodukter, frukt, bær og grønnsaker. Fytat er et fosfatholdig antinæringsstoff, og dette fosforet tar vi ikke opp.\nBiotilgjengeligheten er høyest i kjøtt og fisk. Melkeprotein (kasein) inneholder noen fosfopeptider som ikke lar seg bryte ned, og fytater fra kornprodukter binder til fosfor og andre mineraler og hindrer opptak. Det som først og fremst påvirker opptaket av fosfat er hvor mye kalsium som inntas samtidig, da kalsium og fosfat kan bindes i tarmen og danne salter som ikke absorberes. Dette er grunnen til at kalsiumsalter benyttes som fosfatbindere for å redusere fosforopptaket hos personer med nyresvikt."
  },
  {
    "objectID": "artikler/naeringsstoffer/fosfor.html#aktuelt-om-fosfor",
    "href": "artikler/naeringsstoffer/fosfor.html#aktuelt-om-fosfor",
    "title": "Fosfor",
    "section": "Aktuelt om fosfor",
    "text": "Aktuelt om fosfor\n\nDet er uttrykt bekymring for hvorvidt et økende fosforinntak fra prosessert mat og spesielt fosforholdige drikkevarer som brus kan representere et problem. Økt fosfatkonsentrasjon er satt i sammenheng med nyresvikt, hjertesykdom og beinhelse, men det er usikkert i hvor stor grad små økninger i fosfatkonsentrasjonene påvirker risikoen. En nylig publisert reviewartikkel tar for seg denne problemstillingen.\n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/fiber.html",
    "href": "artikler/naeringsstoffer/fiber.html",
    "title": "Fiber",
    "section": "",
    "text": "Tilbake til artikkelserien om næringsstoffene\nFiber er en fellesbetegnelse på karbohydratforbindelser som ikke fordøyes av menneskelige fordøyelsesenzymer og derfor fraktes ufordøyd ned i tykktarmen. Selv om fiber ikke absorberes i tarmen har det flere viktige funksjoner, blant annet for tarmfunksjon. I tykktarmen kan bakteriene fermentere noe av fiberet slik at det dannes korte fettsyrer. Disse kan absorberes, og på denne måten kan vi utnytte noe av energien fra dette makronæringsstoffet."
  },
  {
    "objectID": "artikler/naeringsstoffer/fiber.html#definisjoner",
    "href": "artikler/naeringsstoffer/fiber.html#definisjoner",
    "title": "Fiber",
    "section": "Definisjoner",
    "text": "Definisjoner\nDefinisjonen på fiber har opp gjennom variert litt, og hvilke forbindelser som inkluderes under begrepet kan variere litt etter hvem du spør. Fiber består av ufordøyelige polysakkarider, og stivelse faller naturligvis utenfor denne definisjonen. Nå vet vi imidlertid at også en del stivelse unnslipper fordøyelse i tynntarmen. Dette kalles resistent stivelse, og det har vært diskutert hvorvidt resistent stivelse skal regnes som fiber eller ikke. Også andre ufordøyelige karbohydrater, som inulin, galaktooligosakkarider (GOS) og fruktooligosakkarider (FOS) har vært diskutert ettersom molekylene er mindre enn det som tradisjonelt har vært regnet som fiber.\nFAO/WHO laget i 2010 en formell definisjon på fiberbegrepet:\n\nFiber er karbohydratpolymerer med minst ti monosakkaridenheter som ikke hydrolyseres av fordøyelsesenzymer i menneskets tynntarm, og som tilhører følgende kategorier. - Spiselige karbohydratpolymerer som finnes naturlig I maten vi spiser. - Karbohydratpolymerer som på fysisk, kjemisk eller enzymatisk vis er hentet fra matvarer, som er vist å ha helsemessig gunstige effekter demonstrert ved tilfredsstillende vitenskapelig dokumentasjon og godkjent av kompetente autoriteter. - Syntetiske karbohydratpolymerer som er vist å ha helsemessig gunstige effekter demonstrert ved tilfredsstillende vitenskapelig dokumentasjon og godkjent av kompetente autoriteter.\n\nDenne definisjonen inkluderer ikke ufordøyelige karbohydrater med mindre enn 10 monosakkarider i kjeden, som inulin og GOS/FOS. Det er imidlertid nevnt å være opp til de nasjonale autoritetene å vurdere hvorvidt disse skal inngå under fiberdefinisjonen.\nDet er populært å dele fiber inn i løselig og uløselig fiber, men hvorvidt denne kategoriseringen er nyttig kan det stilles spørsmål ved. Hvorvidt et fibermolekyl er løselig i vann utenfor kroppen er ingen god prediktor for den fysiologiske funksjonen, og det er heller ingen garanti for at fiberet løser seg opp når det befinner seg i tarmen. Allerede i 1998 foreslo FAO/WHO at man burde slutte å bruke disse, men likevel er det fremdeles vanlig å bruke disse begrepene."
  },
  {
    "objectID": "artikler/naeringsstoffer/fiber.html#funksjoner",
    "href": "artikler/naeringsstoffer/fiber.html#funksjoner",
    "title": "Fiber",
    "section": "Funksjoner",
    "text": "Funksjoner\nFiber har en rekke fysiologiske funksjoner i fordøyelseskanalen, og påvirker opptaket av næringsstoffer og generell tarmfunksjon.\n\nFordøyelsen av karbohydrater starter i munnen ved fordøyelsesenzymer i spyttet og mekanisk knusing ved tygging. Fiberrike matvarer er mer motstandsdyktig mot denne nedbrytningen, og fordøyelsen forsinkes derfor noe.\nI magesekken vil fiber gjøre at maten blir værende lenger før den tømmes ut i tynntarmen. Dette bidrar til at den glykemiske responsen fra et måltid reduseres.\nI tynntarmen hemmer fiber opptaket av glukose ved å gjøre karbohydratene mindre tilgjengelig for fordøyelsesenzymene. Ulike fibertyper kan påvirke dette på forskjellige måter. Uløselige fibre fra eksempelvis fullkorn beskytter stivelsen som ligger innenfor, men har liten beskyttende effekt på andre karbohydrater i tarmen. Andre, mer løselige fibre bidrar til å binde tarminnholdet sammen i en mer seigtflytende masse som er mindre tilgjenglig for fordøyelsesenzymene, som dermed bruker lenger tid på å fordøye maten.\nFiber kan også binde til ioniserte substanser som mineraler og tungmetaller, og hindre opptak av disse. Også andre organiske stoffer kan bindes til fiber og dermed unngå absorbsjon. Det er lite som tyder på at fiber har en negativ effekt på mineralmetabolismen i hos mennesker, men store mengder fytat som finnes i fullkornsprodukter og belgfrukter binder til toverdige mineraler som sink, magnesium og kalsium og hemmer opptaket av disse.\nAlle fibertyper bidrar til å øke vekten på avføringen, både ved å holde på væske og ved å øke bakteriemassen. Uløselige fibre fra f.eks. fullkorn bidrar først og fremst ved å holde på væske, mens fermenterbare fibre først og fremst bidrar til å øke mengden bakterier.\n\nFiber har også en rekke metabolske funksjoner, ved å påvirke opptaket av næringsstoffer og ved at de kan fermenteres i tykktarmen og gi opphav til korte fettsyrer.\n\nFiber er positivt for blodsukkerkontroll. Dette er på grunn av effektene fiber har på opptaket av karbohydrater. Det er også holdepunkter for at fiber påvirker utskillelsen av hormoner som bidrar til å regulere blodsukkeret.\nNederst i tarmen har vi endokrine celler som produserer hormoner som respons på kontakt med næringsstoffer. Ved å redusere hastigheten på opptaket av karbohydrater og fett lenger oppe i tarmen kan fiber sørge for at disse kommer i kontakt med disse cellene og dermed påvirke produksjonen av disse. Det er blant annet vist at nivåene av peptid YY, som er et av hormonene som regulerer appetitten kan påvirkes på denne måten. Glukagonliknende peptid (GLP) produseres også av disse cellene, og det er foreslått at dette kan bidra til å øke insulinsensitiviteten.\nFettmetabolismen påvirkes av fiberinntaket, men mekanismene er ikke fullstendig kartlagt eller forstått. Ulike fibre bidrar til å senke kolesterolet, sannsynligvis ved å redusere reabsorbsjonen av gallesalter nederst i tarmen. Da må leveren produsere nye gallesalter, og da brukes kolesterol som substrat. Det er hovedsakelig de løselige fibrene som gjør dette, ved at gallesalter bindes til den seigtflytende massen som dannes.\nI tykktarmen har vi masse bakterier, som i motsetning til oss har enzymer som kan bryte ned fiber. Da produseres det korte fettsyrer (acetat, propionat og butyrat), som kan absorberes og brukes som energi. Acetat brukes i ulike vev, propionat metaboliseres i leveren, mens butyrat er tarmcellenes primære energikilde.\nDisse korte fettsyrene har også mange andre egenskaper, noe som åpner opp for at fiber kan spille en viktig rolle ved å være en kilde til disse. De kan eksempelvis fungere som signalmolekyler, og butyrat har vist seg å kunne påvirke genuttrykket i tarmcellene og å stimulere til celledød i kreftceller.\nFermenterbare fibre øker bakteriemassen, men normalt sett vil forholdet mellom de ulike fibertypene være uendret. Enkelte ufordøyelige fibre, som GOS/FOS har derimot vist seg å kunne spesifikt stimulere til vekst av enkelte bakterietyper som er antatt å være gunstige, og disse brukes derfor som kosttilskudd og kalles prebiotika."
  },
  {
    "objectID": "artikler/naeringsstoffer/fiber.html#fiber-og-sykdomsrisiko",
    "href": "artikler/naeringsstoffer/fiber.html#fiber-og-sykdomsrisiko",
    "title": "Fiber",
    "section": "Fiber og sykdomsrisiko",
    "text": "Fiber og sykdomsrisiko\nFiber har fått mye oppmerksomhet for å være linket til redusert risiko for en rekke sykdommer.\nEt fiberrikt kosthold er antatt å være beskyttende mot overvekt. Store epidemiologiske studier viser at fiberinntaket blant overvektige er signifikant lavere enn gjennomsnittlig fiberinntak hos normalvektige. Dette tilsier ikke at fiber har en direkte effekt på kroppsvekten, men med tanke på fibers effekter på næringsopptaket og metthet så er det en plausibel sammenheng. I studier der energiinntaket er kontrollert er høyere fiberinntak vist å gi høyere metthetsfølelse, og i studier der energiinntaket ikke er kontrollert er høyere fiberinntak assosiert med lavere energiinntak og større vekttap. Fiberrik mat er i gjennomsnitt mindre energitett enn mat med mindre fiber, noe som kan spille inn i stor grad på denne sammenhengen.\nDet er foreslått at fiber er involvert i utviklingen av diabetes type 2 og metabolsk syndrom, men dette er også først og fremst basert på epidemiologiske data. Dette er først og fremst forankret i fiberets påvirkning på karbohydratopptaket, men også effektene på blodlipidene spiller en rolle. Det er også etablert en sammenheng mellom fiberinntak og inflammasjon, noe som også er bekreftet i intervensjonsstudier, men mekanismene for dette er ikke kjent. Overvekt er også en risikofaktor for disse sykdommene, så koblingen mellom fiber og overvekt må tas med i betraktningen. Høyt inntak av fiber er også assosiert med en reduksjon i blodtrykk, som er en viktig risikofaktor for en rekke sykdommer.\nFiber er satt i sammenheng med redusert risiko for hjertesykdom, og det er antatt at et fiberrikt kosthold er beskyttende. Dette begrunnes med at fiber er linket til positive effekter på en rekke av risikofaktorene som eksempelvis overvekt, hypertensjon og metabolsk syndrom.\nEt høyt inntak av fiber er antatt å beskytte mot tykktarmskreft. Dette kan skyldes at fiber er beskyttende mot dannelsen av utposninger (divertikulitter) i tykktarmen, i tillegg til de nevnte effektene av korte fettsyrer. Epidemiologiske studier har avdekket en signifikant risikoreduksjon ved høyere inntak av fiber."
  },
  {
    "objectID": "artikler/naeringsstoffer/fiber.html#behov-anbefalinger-og-kilder",
    "href": "artikler/naeringsstoffer/fiber.html#behov-anbefalinger-og-kilder",
    "title": "Fiber",
    "section": "Behov, anbefalinger og kilder",
    "text": "Behov, anbefalinger og kilder\nVi har ikke et spesifikt behov for fiber, men det er etablert en verdi for tilstrekkelig inntak. Denne er beregnet til 14g/1000kcal, og dette er basert på kunnskapen om at fiberinntaket er forbundet med redusert risiko for hjertesykdom. De norske anbefalingene er satt til 25-35g fiber daglig.\nGode kilder til fiber er fullkornsprodukter, frukt, grønnsaker og belgfrukter."
  },
  {
    "objectID": "artikler/naeringsstoffer/fiber.html#kan-vi-få-for-lite-eller-for-mye",
    "href": "artikler/naeringsstoffer/fiber.html#kan-vi-få-for-lite-eller-for-mye",
    "title": "Fiber",
    "section": "Kan vi få for lite eller for mye?",
    "text": "Kan vi få for lite eller for mye?\nDet er ikke etablert noen konsekvenser av fibermangel i seg selv, bortsett fra sammenhengene med risiko for ulike sykdommer som er nevnt over.\nEt høyt inntak av fiber kan gi ubehag i form av økt gassproduksjon, men for de fleste vil disse plagene være milde og forbigående. Høyt inntak av fiber er linket til redusert mineralstatus, men dette er antatt å skyldes inntaket av fytat, og ikke fiber i seg selv. Det er ikke dokumentert noen farlige konsekvenser av høyt fiberinnntak, men det er rapportert tilfeller av blokkering i spiserør som følge av høyt inntak av fiberrike slankeprodukter, som virker ved å trekke til seg væske og dermed fylle magesekken."
  },
  {
    "objectID": "artikler/naeringsstoffer/fiber.html#aktuelt-om-fiber",
    "href": "artikler/naeringsstoffer/fiber.html#aktuelt-om-fiber",
    "title": "Fiber",
    "section": "Aktuelt om fiber",
    "text": "Aktuelt om fiber\nThomas har skrevet en sak med gode argumenter for hvorfor du bør få i deg tilstrekkelig med fiber.\nArtikkelen er sist oppdatert august 2013"
  },
  {
    "objectID": "artikler/naeringsstoffer/evitamin.html",
    "href": "artikler/naeringsstoffer/evitamin.html",
    "title": "E-vitamin",
    "section": "",
    "text": "Tilbake til artikkelserien om næringsstoffene\nE-vitamin er et fettløselig vitamin som først og fremst fungerer som en antioksidant, og beskytter de flerumettede fettsyrene i cellemembranene våre. E-vitamin er en samlebetegnelse for forbindelser kalt tokoferoler og tokotrienoler med antioksidantegenskaper. Det mest sentrale molekylet er α-tokoferol, og innholdet i maten vi spiser er regnet i α-tokoferolekvivalenter, α-TE."
  },
  {
    "objectID": "artikler/naeringsstoffer/evitamin.html#opptak",
    "href": "artikler/naeringsstoffer/evitamin.html#opptak",
    "title": "E-vitamin",
    "section": "Opptak",
    "text": "Opptak\nSom for de andre fettløselige vitaminene, følger E-vitamin fettopptaket. Tokoferol og tokotrienol pakkes inn i miceller som tas opp i tarmcellene. Fra tarmcellene fraktes de videre i lymfesystemet, pakket i kylomikroner.\nNoe E-vitamin leveres direkte til målcellene fra kylomikronene, mens resten fraktes til leveren. E-vitamin har ikke et spesifikt transportprotein, og fra leveren fraktes det uspesifikt i lipoproteiner. Fra leveren er det i hovedsakelig α-tokoferol som sendes videre. Α-tokoferol-transportprotein,  α-TTP, er et viktig enzym som finnes i leveren, som sørger for at det er α-tokoferol som sendes ut i kroppen.\nMålcellene tar opp vitaminet på tre ulike måter:\n\nLipoprotein lipase, LPL, bryter ned lipoproteinene slik at innholdet kan taes opp. Denne mekanismen er den viktigste i muskel og fettvev, som i hovedsak får E-vitamin fra kylomikroner og VLDL.\nLDL-reseptorer tar opp LDL-molekyler med innhold. Dette skjer i alle vev.\nHDL leverer E-vitamin, spesielt til sirkulerende celler som røde blodceller."
  },
  {
    "objectID": "artikler/naeringsstoffer/evitamin.html#funksjoner",
    "href": "artikler/naeringsstoffer/evitamin.html#funksjoner",
    "title": "E-vitamin",
    "section": "Funksjoner",
    "text": "Funksjoner\nE-vitamin fungerer i hovedsak som en antioksidant, og hovedoppgaven er å beskytte flerumettede fettsyrer. Disse fettsyrene finnes i cellemembraner, og er veldig utsatt for oksidering. E-vitamin inkorporeres i cellemembranene og beskytter de flerumettede fettsyrene mot denne oksideringen.\nOksiderte lipoproteiner er regnet som en av årsakene til hjerte/karsykdom. E-vitamin beskytter også disse mot oksidering, og kan på den måten øke motstandskraften mot disse sykdommene."
  },
  {
    "objectID": "artikler/naeringsstoffer/evitamin.html#behov-og-anbefalinger",
    "href": "artikler/naeringsstoffer/evitamin.html#behov-og-anbefalinger",
    "title": "E-vitamin",
    "section": "Behov og anbefalinger",
    "text": "Behov og anbefalinger\nInntaket av E-vitamin er målt i α-tokoferolekvivalenter, α-TE, som tilsvarer 1mg α-tokoferol. Norske anbefalinger ligger rundt 10 α-TE for menn, litt lavere for barn og kvinner. Behovet øker ved høyt oksidativt stress, f.eks. ved røyking, høyt inntak av flerumettet fett eller ved lave nivåer av c-vitamin og selen. 10 α-TE tilsvarer innholdet i ca 100g peanøtter, 50g mandler eller 30g rapsolje ."
  },
  {
    "objectID": "artikler/naeringsstoffer/evitamin.html#mangeltilstander",
    "href": "artikler/naeringsstoffer/evitamin.html#mangeltilstander",
    "title": "E-vitamin",
    "section": "Mangeltilstander",
    "text": "Mangeltilstander\nMangel på E-vitamin er svært uvanlig hos friske, og er først og fremst knyttet til redusert fettopptak i tarmen. En genetisk defekt i α-TTP-enzymet i leveren kan føre til reduserte nivåer av α-tokoferol.\nRøde blodceller, leveren og milten bruker raskt opp sitt E-vitamin, og er dermed utsatt ved mangel. Hjertet, musklene og nervesystemet bruker mye lenger tid, og vil derfor spares ved mangel.\nKonsekvenser av mangel er økt oksidasjon av kroppsfettet og opphopning av oksidasjonsprodukter i leveren. Degenerering av muskelvev og nervevev er langsiktige konsekvenser."
  },
  {
    "objectID": "artikler/naeringsstoffer/evitamin.html#kan-vi-få-for-mye",
    "href": "artikler/naeringsstoffer/evitamin.html#kan-vi-få-for-mye",
    "title": "E-vitamin",
    "section": "Kan vi få for mye?",
    "text": "Kan vi få for mye?\nDet er mulig å få i seg for mye E-vitamin, men man vil ikke klare dette gjennom mat. For å oppleve negative konsekvenser må inntaket være veldig høyt, noe som bare kan oppnås via kosttilskudd.\nSymptomer på E-vitaminforgiftning er kvalme og diaré, og opptaket av A- og K-vitamin kan muligens påvirkes.\nE-vitamin kan også føre til økt blødning, da vitaminet motvirker sammenklebring av blodceller."
  },
  {
    "objectID": "artikler/naeringsstoffer/evitamin.html#gode-kilder",
    "href": "artikler/naeringsstoffer/evitamin.html#gode-kilder",
    "title": "E-vitamin",
    "section": "Gode kilder",
    "text": "Gode kilder\nBare planter kan syntetisere E-vitamin. Matvarer som inneholder mye flerumettet fett inneholder som regel mye E-vitamin, noe som er logisk da vitaminets hovedoppgave er å beskytte disse fettsyrene. Vegetabilske oljer og nøtter, spesielt mandler, inneholder mye! I kjøtt finner vi E-vitamin i veldig små mengder."
  },
  {
    "objectID": "artikler/naeringsstoffer/evitamin.html#aktuelt-om-e-vitamin",
    "href": "artikler/naeringsstoffer/evitamin.html#aktuelt-om-e-vitamin",
    "title": "E-vitamin",
    "section": "Aktuelt om E-vitamin",
    "text": "Aktuelt om E-vitamin\n\nDet spekuleres i om E-vitamintilskudd kan redusere risikoen for diverse sykdommer. Risikoen for degenerative sykdommer som Alzheimers kan reduseres, noe som begrunnes med vitaminets beskyttende funksjoner for nervecellene.\nE-vitamin forhindrer dannelse av blodpropper ved å hemme sammenklebring av blodceller. Dette antas å ha en beskyttende effekt mot hjerte/kar-sykdom, men studier viser veldig varierende resultater."
  },
  {
    "objectID": "artikler/naeringsstoffer/cvitamin.html",
    "href": "artikler/naeringsstoffer/cvitamin.html",
    "title": "C-vitamin",
    "section": "",
    "text": "Tilbake til artikkelserien om næringsstoffene\nC-vitamin er et vannløselig vitamin som har mange viktige funksjoner i kroppen, deriblant som en antioksidant. Vi har ingen lagre av dette vitaminet (selv om konsentrasjonen i enkelte vev er ganske høy), og er dermed avhengig av jevnlig tilførsel for å dekke kroppens behov. Vitaminet ble oppdaget ved at sjøfolk som spiste sitrusfrukter under seiling ikke utviklet skjørbuk, som er en mangelsykdom som oppstår ved mangel på C-vitamin.\nDe fleste dyr produserer C-vitamin selv, men vi mennesker mangler et avgjørende enzym i denne prosessen, og er dermed avhengig av å få i oss vitaminet fra kosten. Vitaminet syntetiseres fra karbohydrater, men hos dyr som mangler det avgjørende enzymet så vil endeproduktet bare omdannes tilbake til glukose."
  },
  {
    "objectID": "artikler/naeringsstoffer/cvitamin.html#opptak-og-metabolisme",
    "href": "artikler/naeringsstoffer/cvitamin.html#opptak-og-metabolisme",
    "title": "C-vitamin",
    "section": "Opptak og metabolisme",
    "text": "Opptak og metabolisme\nC-vitamin tas opp i tynntarmen. For å krysse cellemembraner er vitaminet avhengig av hjelp fra et transportprotein som heter SVCT, som står for sodium-dependent vitamin-C transporter, eller på norsk: Natrium-avhengig vitamin-C transporter. Disse transportproteinene er energikrevende. Det finnes to kjente slike transportproteiner: SVCT1 som finnes i tarmen, leveren og nyrene, og SVCT2 som finnes i alt annet vev. Det førstnevnte er ansvarlig for opptak i tarmen og reopptak i nyrene, som er de to hovedveiene der kroppen kan få tilførsel av C-vitamin. SVCT2 er avhengig av kalsium og magnesium, og har som oppgave å transportere C-vitamin inn i metabolsk aktivt vev. Vi kan si at SVCT1 regulerer hele kroppens c-vitaminbalanse, mens SVCT2 regulerer C-vitaminmetabolismen i de ulike cellene.\nC-vitamin opptrer i ulike former. Det vi kaller C-vitamin og som vi finner i mat er askorbinsyre. I blod og vev omdannes askorbinsyre til den oksiderte formen monodehydroaskorbinsyre. Denne formen har i seg selv ingen antioksidantfunksjon, men i områder med høyt oksidativt stress kan denne oksideres en gang til og danne dehydroaksorbinsyre som kan tas opp i celler via glukosetransporterne GLUT1, GLUT3 og GLUT4. Inne i cellene kan dehydroaskorbinsyre raskt reduseres tilbake til askorbinsyre, og dette er den molekylære mekanismen bak vitaminets antioksidanteffekt. Dette indikerer også at vi effektivt resirkulerer C-vitamin i områder med høyt oksidativt stress, altså når behovet er høyt. Under normale omstendigheter vil imidlertid konsentrasjonene av dehydroaskorbinsyre være lave, og sirkulerende blodsukker vil dominere i konkurransen om GLUT-transporterne, noe som minimerer denne resirkuleringen.\nGenetiske variasjoner i de sentrale transportproteinene har vist seg å påvirke C-vitaminstatus. Ulike mutasjoner i SVCT1 påvirker sirkulerende nivåer, mens mutasjoner i SVCT2 er satt i sammenheng med blant annet kreft og prematur fødsel, noe som indikerer at denne transporteren er svært sentral i C-vitaminets funksjon.\nDersom dehydroaskorbinsyre ikke reduseres til askorbinsyre vil det hovedsakelig degraderes til oksalat og forlate kroppen via urinen sammen med umetabolisert askorbinsyre."
  },
  {
    "objectID": "artikler/naeringsstoffer/cvitamin.html#funksjoner",
    "href": "artikler/naeringsstoffer/cvitamin.html#funksjoner",
    "title": "C-vitamin",
    "section": "Funksjoner",
    "text": "Funksjoner\nC-vitamin har flere funksjoner i kroppen. For det første er vitaminet som nevnt en antioksidant, og in vitro (utenfor kroppen) studier har vist at C-vitamin også kan være med å regenerere E-vitamin. Den biologiske funksjonen til askorbinsyre er som kofaktor for en rekke oksidaser, der C-vitamin stimulerer enzymaktiviteten ved å holde jern i sin reduserte form. Askorbinsyre er kofaktor for 8 enzymer i menneskekroppen, som er med å regulere syntesen av noradrenalin fra dopamin (dopamin β-hydroksylase), stabilisering av kollagen (prolyl 4-hydroksylase, prolyl 3-hydroksylase og lysyl hydroksylase), syntese av karnitin (6-N-trimetyl-L-lysine hydroksylase og γ-butyrobetain hydroksylase), aktivering av en rekke nevrotransmittere (peptidylglycin α-amiderende monooksygenase) og i tyrosinmetabolismen (4-hydroksyfenylpyruvat dioksygenase).\nMange av symptomene på c-vitaminmangel er antatt å skyldes redusert kollagenstyrke og karnitinsyntese. Allerede på 80-tallet ble det foreslått at utmattethet assosiert med skjørbuk skyldtes reduserte intramuskulære nivåer av karnitin, som er viktig for fettforbrenningen. Per i dag er ikke dette dokumentert, men i cellekulturer har man sett en økt karnitinsyntese og økt fettsyreoksidasjon ved å tilføre c-vitamin.\nI binyrene og i hypofysen har vi store konsentrasjoner av C-vitamin, noe som antagelig skyldes at vitaminet er en viktig kofaktor for to viktige kobberavhengige enzymer involvert i syntesen av noradrenalin og aktivering av en rekke nevrotransmittere. Ettersom peptidylglycin α-amiderende monooksygenase kontrollerer produksjonen av over halvparten av alle nevropeptider er dette et stort og mindre kartlagt felt når det kommer til C-vitamins rolle i nevroendokrin biologi.\nI studier på cellekulturer har det blitt oppdaget at C-vitamin er med å regulere gentranskripsjon og stabiliserer mRNA for en rekke gener, men mekanismen her er ikke kjent. Dette er en ny molekylær mekanisme for vitaminet, og kan indikere at det er sentralt for intracellulær signaloverføring.\nC-vitamin kan også øke opptaket av jern, noe som er grunnen til at jerntilskudd anbefales å tas sammen med C-vitamin, f.eks. appelsinjuice. Mekanismen er antatt å være at C-vitamin reduserer jernet, noe som gjør at det i mindre grad binder til antinæringsstoffer som fytat."
  },
  {
    "objectID": "artikler/naeringsstoffer/cvitamin.html#behov-og-anbefalinger",
    "href": "artikler/naeringsstoffer/cvitamin.html#behov-og-anbefalinger",
    "title": "C-vitamin",
    "section": "Behov og anbefalinger",
    "text": "Behov og anbefalinger\nAnbefalt daglig inntak av C-vitamin er 75mg, med litt variasjon etter kjønn og alder. Dette tilsvarer innholdet i ca 50g paprika, 150g brokkoli, 150g appelsin eller 120g jordbær. Med andre ord er det ikke noe problem å få i seg anbefalt mengde.\nNoen mener at de anbefalte dosene av C-vitamin er alt for lave. Spesielt ved sykdomstilstander bør inntaket være mye høyere. Dette begrunnes med at de pattedyrene som produserer eget C-vitamin produserer vitaminet i doser som er langt høyere enn de anbefalte mengdene. Små pattedyr produserer vitaminet i mengder som varierer fra 150-275 mg/kg kroppsvekt. Kroppslagrene av vitaminet hos disse dyrene varierer fra 30-100 mg/kg, og konsentrasjonene i blodet ligger rundt 0,5-1 mg/dL. Til tross for at vi mennesker bare inntar rundt 1 mg/kg så opprettholder vi kroppslagre på 20 mg/kg og en blodkonsentrasjon på 0,5-0,7 mg/dL. Halvveringstiden for C-vitamin hos mennesker er mye høyere enn hos disse dyrene med egenproduksjon, så vi kan si at vi er svært gode til å opprettholde nivåene og har et lavere behov per kg kroppsvekt."
  },
  {
    "objectID": "artikler/naeringsstoffer/cvitamin.html#mangeltilstander",
    "href": "artikler/naeringsstoffer/cvitamin.html#mangeltilstander",
    "title": "C-vitamin",
    "section": "Mangeltilstander",
    "text": "Mangeltilstander\nSymptomer på C-vitaminmangel er først og fremst knyttet til skjørbuk  , som er en tilstand som oppstår når et eller flere av enzymene (nevnt under funksjoner) ikke fungerer. Mangelsykdommen karakteriseres av intramuskulære og cerebrale blødninger, ødemer og nevropati. De vanligste symptomene er utslett, vannansamlinger i beina, beinsmerter, svakhet og generell sykdomsfølelse.\nSkjørbuk kan være dødelig dersom det ikke behandles (tilførsel av C-vitamin), og de som først og fremst er utsatt for denne mangeltilstanden er alkoholikere, eldre, enslige og folk med svært restriktive dietter uten frukt og grønnsaker."
  },
  {
    "objectID": "artikler/naeringsstoffer/cvitamin.html#kan-vi-få-for-mye",
    "href": "artikler/naeringsstoffer/cvitamin.html#kan-vi-få-for-mye",
    "title": "C-vitamin",
    "section": "Kan vi få for mye?",
    "text": "Kan vi få for mye?\nI og med at C-vitamin er vannløselig, kan kroppen skille ut et overskudd. Alvorlige konsekvenser av et inntak som overskrider behovet er derfor ikke noe å være redd for. Et høyt inntak kan likevel føre til diaré, oppblåsthet og magekramper, og høyt inntak over lengre perioder kan medføre risiko for jernoverbelastning hos folk med hemokromatose, sigdcelleanemi eller liknende. Disse effektene er ikke observert hos friske individer.\nHøyt inntak av C-vitamin vil øke utskillelsen av oksalat og urinsyre, og dermed kunne øke risikoen for nyrestein. Epidemiologiske studier har funnet blandede resultater vedrørende hvorvidt det er er en direkte sammenheng her.\nEn øvre grense for inntak er satt til 2g/dag, og denne grensen er først og fremst knyttet til mageproblemer. Merker du ikke noe til dette, er det ingen fare å innta større mengder."
  },
  {
    "objectID": "artikler/naeringsstoffer/cvitamin.html#gode-kilder",
    "href": "artikler/naeringsstoffer/cvitamin.html#gode-kilder",
    "title": "C-vitamin",
    "section": "Gode kilder",
    "text": "Gode kilder\nFrukt og grønnsaker er gode kilder til C-vitamin. De største mengdene finner vi i grønnsaker som paprika/rosenkål/brokkoli, i bær som solbær/molter/jordbær og i frukt, i hovedsak sitrusfrukter som appelsin/sitron/lime. Av animalske kilder er det bare lever som bidrar til inntaket av C-vitamin.\nC-vitamin er et veldig ustabilt vitamin, og betydelige mengder går tapt under behandling av matvarer. Vitaminet tapes først og fremst gjennom kokevann, lyseksponering, oksygen og ved lagring. For å beholde mest mulig vitamin bør frukt og grønnsaker lagres kaldt og mørkt (i kjøleskap), koketiden bør være så kort som mulig, og mengden kokevann begrenses."
  },
  {
    "objectID": "artikler/naeringsstoffer/cvitamin.html#aktuelt-om-c-vitamin",
    "href": "artikler/naeringsstoffer/cvitamin.html#aktuelt-om-c-vitamin",
    "title": "C-vitamin",
    "section": "Aktuelt om C-vitamin",
    "text": "Aktuelt om C-vitamin\n\nVed koronar hjertesykdom vil oksidativt stress redusere produksjonen av nitrogenoksid (vasodilator) og øke produksjonen av proinflammatoriske molekyler. Det finnes indikasjoner på at C-vitamin kan spille en terapeutisk rolle her ved å stimulere produksjonen av nitrogenoksid. Tilskudd av C-vitamin har vist seg å kunne reversere endotelial dysfunksjon hos folk med høyt blodtrykk, diabetes eller stabil angina og hos røykere. Det er her snakk om tilskudd av 500 mg C-vitamin, og litteraturen er langt fra entydig. Her må man blant annet holde muligheten åpen for at effekten kan komme som følge av at C-vitaminstatus i utgangspunktet var lav.\nDet forskes nå på en mulig effekt av høydose intravenøs C-vitamin i behandlingen av kreft. Ettersom det er beviser for at vitaminet reduserer oksidative skader på DNA og proteiner in vivo, er det plausible mekanismer for en kreftforebyggende effekt av C-vitamin, men per i dag er interessen først og fremst fokusert rundt behandling av kreft. I høye doser virker nemlig vitaminet pro-oksiderende og det dannes hydrogenperoksid som dreper kreftcellene. Foreløpig er ikke resultatene oppløftende for denne typen behandling.\nDet er mange meninger om C-vitamins funksjoner for immunsystemet. I enkelte pasientgrupper har tilskudd av vitaminet vist seg å kunne forbedre immunstatus, men i majoriteten av studier på dette finner man ingen effekt. Det er en vanlig oppfatning at C-vitamin kan forebygge forkjølelse, men heller ikke her finner man en effekt under normale omstendigheter. Det er en metaanalyse som har funnet en beskyttende effekt hos stressede mennesker som følge av høyt aktivitetsnivå eller ved å oppholde seg i kalde omgivelser. Hos astmatikere har tilskudd av C-vitamin vist seg å kunne beskytte mot kontraksjoner av luftveiene som følge av fysisk aktivitet, sannsynligvis grunnet redusert produksjon av proinflammatoriske eikosanoider.\nHøyt inntak av C-vitamin er satt i sammenheng med høyere beinmineraltetthet hos eldre. Nyere studier har identifisert en mulig effekt som kofaktor for enzymatiske reaksjoner i regulering av osteoblastdifferensiering.\nEr C-vitamin-tilskudd verdt pengene?\n\nArtikkelen er oppdatert juli 2013"
  },
  {
    "objectID": "artikler/naeringsstoffer/avitamin.html",
    "href": "artikler/naeringsstoffer/avitamin.html",
    "title": "A-vitamin",
    "section": "",
    "text": "Tilbake til artikkelserien om næringsstoffene\nA-vitamin er det første av fire fettløselige vitaminer, og er essensiell for synsfunksjonen, kommunikasjon mellom kroppens celler og regulering av genuttrykk, spesielt knyttet til cellenes vekst og utvikling. Faktisk er alle cellene i kroppen på en eller annen måte avhengig av dette vitaminet. Preformet A-vitamin får vi fra animalske kilder, mens planter inneholder karotenoider, som dannes ved fotosyntesen. Noen av karotenoidene, som β-karoten, har provitamin-A-aktivitet, og kan omdannes til A-vitamin i kroppen, mens andre som lycopen, lutein og zeaxantin ikke har denne egenskapen.\nI kroppen finner vi vitaminet i flere former. Retinol er lagrings- og transportformen, mens de biologisk aktive formene er retinal og retinsyre. I cellene omdannes retinol til de aktive formene, alt etter hva det skal brukes til."
  },
  {
    "objectID": "artikler/naeringsstoffer/avitamin.html#opptak-og-metabolisme",
    "href": "artikler/naeringsstoffer/avitamin.html#opptak-og-metabolisme",
    "title": "A-vitamin",
    "section": "Opptak og metabolisme",
    "text": "Opptak og metabolisme\nA-vitamin fra kostholdet kommer i form av preformet retinol eller retinylestere fra animalske kilder eller karotenoider fra diverse vegetabilske kilder. Disse er fettløselige, og følger til syvende og sist fettopptaket, men det er mange enzymer involvert. Retinol kan absorberes via en uidentifisert retinoltransporter. Retinylestere må først hydrolyseres til retinol i tarmen, noe som skjer ved hjelp av enzymene pankreatisk triglyseridlipase (PTL) som finnes i bukspyttet, og fosfolipase B (PLB) som befinner seg i cellemembranen til tarmcellene. Det er altså retinol som absorberes fra tarmen og over i tarmcellene, sammen med andre fettløselige molekyler i såkalte miceller som dannes ved hjelp av gallesalter. Provitamin-A-karotenoider absorberes også sammen med disse micellene, men den foreløpige kunnskapen indikerer at disse først og fremst absorberes ved enkel diffusjon.\nInne i tarmcellene vil retinolet binde til et intracellulært retinolbindende protein (CRBP2), og ved hjelp av enzymet lecitin retinol acetyltransferase (LRAT) reesterifiseres det til en retinylester, som inkorporeres i kylomikroner og og fraktes via lymfesystemet til leveren. Uesterifisert retinol kan også fraktes direkte over til blodet i små mengder gjennom et uidentifisert transportprotein. Provitamin-A-karotenoider kan transporteres direkte over i lymfevevet via kylomikroner, omdannes til retinoider, omdannes til inaktive former eller rett og slett bare bli igjen i tarmcellen til denne dør.\nOmdannelsen av karotenoider til retinoider er avhengig av flere enzymer, deriblant karotein monooksygenase 1 (CMO1), og uttrykket av dette enzymet reguleres av kjernereseptoren PPARγ. Biokonverteringen av provitamin-A-karotenoider er avhengig av både ytre,  indre og genetiske faktorer. Ytre faktorer kan f.eks. være graden av nedbrytning som følge av hvordan maten er tilberedt, eller andre molekyler i maten som eksempelvis pektin. Fett er viktig for utnyttelsen, og øker omdanningen til aktivt vitamin A. Indre faktorer er først og fremst behovet for A-vitamin. Når det er nok vitamin tilgjengelig vil enzymene nedreguleres, slik at vi ikke får for mye. Det er også identifisert noen genetiske variasjoner i CMO1-enzymet, og mutasjoner her kan redusere funksjonen. Generelt har folk av asiatisk/afrikansk opprinnelse høyere aktivitet, noe som sannsynligvis skyldes at disse historisk sett har vært mer avhengig av vegetabilske kilder til A-vitamin.\nMesteparten av kroppens A-vitamin er lagret, hovedsakelig i leveren i form av retinylesteren retinylpalmitat. Kylomikronrestene tas opp i leveren, og retinylester frigjøres. I lysosomene hydrolyseres disse tilbake til retinol, som binder til CRBP. CRBP er ansvarlig for å frakte retinolet der det skal. Her er det tre muligheter; det kan reesterifiseres til retinylestere og lagres i leverens stellatceller, det kan dehydrogeneres til retinal og videre til retinsyre eller det kan fraktes ut i sirkulasjonen bundet til RBP i et kompleks sammen med transtyretin (TTR). Hva som skjer med retinolet i leveren styres av CRBP. CRBP uten bundet retinol vil hemme reesterifiseringen og stimulere frigjøringen av lagret retinol, og produksjonen av CRBP styres av kroppens behov for vitaminet.\nTransport ut fra leveren til andre kroppsvev skjer som nevnt ved at retinol, i et kompleks sammen med RBP og TTR, fraktes i blodet. TTR sørger for at RBP binder til retinolreseptoren på målcellen, og inne i disse cellene kan retinolet omdannes til sine aktive former, retinal og retinsyre, og utføre sine oppgaver.\nUtskillelsen av vitaminet fra kroppen skjer hovedsakelig via gallen etter omdanning til inaktive metabolitter. Normalt skilles veldig lite ut via urinen, men visse omstendigheter som akutt nyresvikt eller store infeksjoner kan tapet her øke mye."
  },
  {
    "objectID": "artikler/naeringsstoffer/avitamin.html#funksjoner",
    "href": "artikler/naeringsstoffer/avitamin.html#funksjoner",
    "title": "A-vitamin",
    "section": "Funksjoner",
    "text": "Funksjoner\nSom nevnt i innledningen så er funksjoner i alle cellene i kroppen avhengig av A-vitamin. De mest fremtredende funksjonene handler om synsfunksjon, cellekommunikasjon, cellevekst og fosterutvikling. De aktive formene er retinal, som er sentral for synsfunksjonen, og retinsyre, som binder til ulike reseptorer som igjen binder til DNA og er med å regulere genuttrykket. Sirkulerende retinsyre er hovedkilden til denne metabolitten for hjerne og lever, mens andre vev i større grad baserer seg på egenproduksjon.\nA-vitamin er kanskje aller mest kjent for sin viktighet for synsfunksjonen. Retinal og opsin slås sammen og danner rhodopsin, som er viktig for å danne aksjonspotensialer i synsnerven. Rhodopsin er en bestanddel i synsnervens staver, som styrer lysmengden og dermed blant annet mørkesynet, og tapper, som styrer fargesynet.\nKommunikasjon mellom celler skjer først og fremst gjennom såkalte gap junctions. Både retinal og retinsyre har vist seg å kunne hemme denne mekanismen, og derfor være med å regulere denne kommunikasjonen. Samtidig stimulerer retisyre produksjonen av en rekke proteiner som er viktig for at cellene skal henge sammen, noe som også er viktig for kommunikasjonen.\nRetinsyre har sin funksjon i cellekjernen ved å aktivere kjernereseptorer. Retinsyrereseptoren (RAR, Retinoic Acid Receptor) aktiveres av retinsyre, mens en annen reseptor som kalles retinsyre X reseptor (RXR, retinoid X receptor) aktiveres av en spesifikk A-vitaminmetabolitt, 9-cis-retinsyre. Sammen former to slike reseptorer et kompleks, som enten kan være en homodimer (to av samme type) eller en heterodimer (RXR+RAR). Et slikt reseptorkompleks binder deretter til hormonresponsive elementer på DNA. Det er funnet over 500 gener som på denne måten enten er direkte eller indirekte styrt av retinsyre. Utviklingen av et foster krever god timing i uttrykking av gener, cellevekst og celledød. Mangel på A-vitamin kan gi fødselsdefekter og øke risikoen for spedbarnsdød.\nImmunsystemet er også avhengig av A-vitamin, og mangel har vist seg å gi dårlig motstandskraft mot infeksjoner. Nøyaktig hvordan vitaminet virker overfor spesifikke infeksjonssykdommer er uvisst, men det er godt dokumentert at det reduserer dødeligheten av disse sykdommene. A-vitaminmangel svekker barrierene i tarmcellene, slik at flere bakterier tas opp fra tarmen (vist i forsøk på rotter), noe som øker faren for infeksjon. En økt produksjon av proinflammatoriske molekyler er også observert, noe som øker forekomsten av betennelsestilstander.\nKarotenoider har den egenskapen at de kan fange opp oksygenmolekyler, og har derfor en antioksidantfunksjon. Høyt inntak av karoteinoider fra frukt og grønnsaker er assosiert med redusert risiko for kreft og kardiovaskulær sykdom. Det samme er ikke vist ved inntak av kosttilskudd, der det blant annet er vist økt risiko for lungekreft hos røykere ved tilskudd av β-karoten. Karotenoidenes antioksidantegenskaper gjør at de kan være delaktig i å redusere inflammasjon og i reguleringen av immunrespons."
  },
  {
    "objectID": "artikler/naeringsstoffer/avitamin.html#behov-og-anbefalinger",
    "href": "artikler/naeringsstoffer/avitamin.html#behov-og-anbefalinger",
    "title": "A-vitamin",
    "section": "Behov og anbefalinger",
    "text": "Behov og anbefalinger\nA-vitamininnholdet i matvarer måles i retinolaktivitetsekvivalenter, RAE. 1 RAE tilsvarer 1µg retinol, 2µg β-karoten i olje, 12µg β-karoten i mat eller 24µg andre provitamin-A-karotenoider. Det daglige behovet varierer fra 300-600 RAE for barn til 700-1000 RAE for voksne. 1000 RAE tilsvarer innholdet i ca 250g gulrot, 500g egg, 25g leverpostei eller 20g tran.\nSom følge av konsekvensene av forgiftning er den internasjonale konsensus at 3000 µg retinol er grensen for tolerabelt daglig inntak. Provitamin-A-karotenoider går ikke inn under denne, ettersom omdanningen til aktivt A-vitamin styres av kroppens totale vitaminstatus som beskrevet under opptak og metabolisme.\nNoen steder vil du finne A-vitamin oppgitt i internasjonale enheter (IU) i stedet for i µg eller RAE.\n\nOmregningsfaktorer mellom IU og RAE\n1 IU = 0,3 RAE.\n1 RAE = 3,33 IU."
  },
  {
    "objectID": "artikler/naeringsstoffer/avitamin.html#mangeltilstander",
    "href": "artikler/naeringsstoffer/avitamin.html#mangeltilstander",
    "title": "A-vitamin",
    "section": "Mangeltilstander",
    "text": "Mangeltilstander\nA-vitaminmangel, eller hypovitaminose A, er ikke uvanlig. Globalt er dette et relativt stort problem, spesielt i utviklingsland, og det er regnet som den nest vanligste mikronæringsstoffmangelen. Mangel på A-vitamin har mange konsekvenser, men også det som regnes som tilstrekkelige nivåer kan påvirke helsen og påvirke fysiologisk funksjon.\nEn av effektene er synsforverring, xeroftalmi, som i ytterste konsekvens kan dette medføre blindhet. Xeroftalmi er inndelt i ulike stadier, der dårlig tilpasning til mørkesyn og nattblindhet som oftest er det første symptomet som oppstår. Deretter følger tørrhet som følge av redusert slimproduksjon, Bitot spots som er skummende utvekster på øyet bestående av avviste celler. Tørre hornhinner (xerose) er det neste som oppstår, etterhvert også med sårdannelse. Siste stadie gjenkjennes av omfattende keratomalasi (oppbløting av hornhinnen) og arr.\nKeratinisering av epitelceller er et annet symptom som kan oppstå, noe som kan gi hard hud. Dette kan i tillegg til huden også ramme luftveiene. A-vitamin er også viktig for slimproduksjonen, så mangel kan gi mangelfull produksjon av slim i luftveier og fordøyelsestrakten, noe som kan øke risikoen for mikrobiell infeksjon. Betennelser i spiserøret er en nylig oppdaget konsekvens av A-vitaminmangel.\nTeratogenese er en fellesbetegnelse for negativ fosterutvikling. Mangel på A-vitamin kan gi visse teratogene effekter, som manglende vekst og tidlig død. Dette kan også skyldes for mye A-vitamin.\nDet er ingen kjente mangelsykdommer knyttet til karotenoider, men et høyt inntak er assosiert med økt motstandsdyktighet mot en rekke sykdommer. Aldersrelatert forverring av synet og grå stær er blant disse, men også kreft og hjerte/kar-sykdom."
  },
  {
    "objectID": "artikler/naeringsstoffer/avitamin.html#kan-vi-få-for-mye",
    "href": "artikler/naeringsstoffer/avitamin.html#kan-vi-få-for-mye",
    "title": "A-vitamin",
    "section": "Kan vi få for mye?",
    "text": "Kan vi få for mye?\nA-vitaminforgiftning, eller hypervitaminose A, skyldes et akutt eller kronisk høyt inntak, som oftest i form av tilskudd. Den eneste matvaren som gir en realistisk risiko for denne tilstanden er lever, spesielt isbjørnlever, som inneholder ekstremt mye A-vitamin. Enkelte farmasøytiske midler kan inneholde mye A-vitamin, spesielt midler mot kviser, psoriasis og lignende. Effektene av forgiftning skyldes overekspresjon av gener.\nSymptomer på A-vitaminforgiftning kan være hodepine, oppkast, irritabel hud/utslett, ledd- og knokkelsmerter, og etterhvert koma og død. Kronisk forgiftning kan føre til fibrose av leveren og ascites (store vannansamlinger i bukhulen). Høyt inntak er også assosiert med redusert beintetthet, og det er godt etablert at A-vitamin stimulerer nedbrytning og hemmer nydanning av beinvev. Det er også vist at A-vitamin i store doser kan redusere effekten av D-vitamin, noe som også kan spille inn. Per i dag er dette et område det forskes på, og det er ikke mulig å gi noen råd om maksimalt inntak utover tolerabelt daglig inntak.\nHypervitaminose A hos gravide kvinner kan i likhet med mangel gi teratogene effekter hos fosteret. Medfødte misdannelser  i øyne, lunger, hjerte og kjønnsorgan er blant de vanligste defektene.\nNår det gjelder karotenoider, kan et overdrevet inntak føre til gulfarging av hud (karotenodermia) og keratinisering av huden i håndflatene og fotsålene. Disse effektene er ikke farlig, og vil gradvis forsvinne når inntaket reduseres."
  },
  {
    "objectID": "artikler/naeringsstoffer/avitamin.html#gode-kilder",
    "href": "artikler/naeringsstoffer/avitamin.html#gode-kilder",
    "title": "A-vitamin",
    "section": "Gode kilder",
    "text": "Gode kilder\nSiden A-vitamin lagres i leveren, sier det seg selv at lever er en ekstremt god kilde til dette vitaminet. I tillegg inneholder fete meieriprodukter, egg og tran en del.\nFra planteriket finner vi en del karotenoider i bl.a. gulrøtter, grønne bladgrønnsaker, tomat, mango og appelsiner."
  },
  {
    "objectID": "artikler/naeringsstoffer/avitamin.html#aktuelt-om-a-vitamin",
    "href": "artikler/naeringsstoffer/avitamin.html#aktuelt-om-a-vitamin",
    "title": "A-vitamin",
    "section": "Aktuelt om A-vitamin",
    "text": "Aktuelt om A-vitamin\n\nA-vitamin og provitamin-A-karotenoider kan muligens bidra til å øke jernopptaket fra et måltid, sannsynligvis ved å redusere jernets binding til fytat. Denne effekten er foreløpig ikke godt dokumentert.\n\nArtikkelen er oppdatert juni 2013"
  },
  {
    "objectID": "artikler/morgenfugl-nattugle.html",
    "href": "artikler/morgenfugl-nattugle.html",
    "title": "Morgenfugl eller nattugle - når bør du trene?",
    "section": "",
    "text": "Noen elsker å starte dagen med en treningsøkt, mens andre ikke engang orker tanken. Hvilken av disse personene er du, og har du noen gang tenkt på hvorvidt det du gjør er det mest fornuftige? Kraftutviklingspotensialet forandrer seg nemlig utover dagen. For å si det litt enkelt - dersom du snubler ut av sengen og inn i et knebøystativ, ligger ikke forholdene akkurat til rette for et nytt maksløft!\nMen hvorfor er det sånn?\nArtikkelen er originalt publisert hos Myrevolution.\nKroppstemperaturen er lavere om morningen, både sentralt og i muskulaturen. Mellomvirvelskivene i ryggraden har absorbert væske iløpet av natten, og i løpet av dagen komprimeres ryggraden og væsken siver ut. Det kan derfor være lurt å vente noen timer før en går løs på de tyngste vektene, selv om det er få som tenker på maksimal styrketrening rett etter de har våknet.  Så mange runder som mulig på snooze-knappen er som regel nok."
  },
  {
    "objectID": "artikler/morgenfugl-nattugle.html#morgenfugler-og-nattugler",
    "href": "artikler/morgenfugl-nattugle.html#morgenfugler-og-nattugler",
    "title": "Morgenfugl eller nattugle - når bør du trene?",
    "section": "Morgenfugler og nattugler",
    "text": "Morgenfugler og nattugler\nMens noen våkner av seg selv, strekker seg og går og slår av vekkerklokken fem minutter før den ringer, velter en god del av oss ut sengen med tannkosten i ene hånden mens den andre febrilsk prøver å få på klærne som ligger slengt på gulvet.\n\nMorgenfuglene, eller a-menneskene, våkner tidlig og sovner tidlig. Nattuglene sitter og ser på morsomme bilder sent og står opp sent og motvillig. Selv har jeg prøvd å trene om morgenen – for å være helt ærlig så har jeg prøvd bare å fungere om morgenen. Hele mitt voksne liv, og spesielt i ungdomsårene, har det ikke slått feil. I morgentimene er det vanskelig å se forskjell på meg og en av zombiene i Walking Dead, men utover kvelden føler jeg meg bedre og bedre.\nTreningene er bedre, vektene lettere og kreativiteten flyter over… Litt upraktisk om en må være oppe om et par timer. Internett blir også markant gøyere i de små timene over midnatt."
  },
  {
    "objectID": "artikler/morgenfugl-nattugle.html#variasjoner-i-prestasjon-gjennom-dagen",
    "href": "artikler/morgenfugl-nattugle.html#variasjoner-i-prestasjon-gjennom-dagen",
    "title": "Morgenfugl eller nattugle - når bør du trene?",
    "section": "Variasjoner i prestasjon gjennom dagen",
    "text": "Variasjoner i prestasjon gjennom dagen\nTamm og kolleger ville se på hvordan kronotype, eller det vi i dagligtale omtaler som A og B-mennesker, påvirker evnen til kraftutvikling gjennom dagen (1). Eksperimentene foregikk ved at deltagerne, 18 mennesker, ble delt i to grupper basert på hva de svarte på et spørreskjema. 9 morgenmennesker og 9 kveldsmennesker ble utsatt for tester klokken 9, 13, 17 og 21 på en enkelt dag.\nDe benyttet seg av hjernebarkstimulering, elektrisk stimulering av tibialisnerven og elektromyografiske (EMG) målinger av muskelaktivitet og isometriske kraftutviklingsmålinger. De skulle  evaluere hjernens eksitabilitetsgrad , spinaleksitabilitet og kraftutviklingspotensialet til triceps surae, eller leggen på godt norsk.\nIdet du bestemmer deg for å utføre et muskulært arbeid, sendes det nerveimpulser fra motoriske sentre gjennom ryggraden, ut i det perifere nervesystemet og til motoriske enheter i muskelen eller musklene som skal utføre arbeidet.\nMorgenmenneskene hadde størst kortikal eksitabilitet klokken 9, spinal eksitabilitet var høyest kl 21 og det var ingen betydelige forskjeller i EMG eller kraftutvikling gjennom dagen. I kontrast til dette viste kveldsmenneskene parallelle økninger i kortikal og spinal eksitabilitet gjennom dagen, som ble assosiert med økninger i EMG-aktivitet og kraftutviklingspotensiale hos nattuglene.\nForskerne foreslår at den parallelle økningen i kortikal og spinal eksitabilitet hos kveldsmenneskene øker kraftutviklingspotensialet gjennom en dag. Videre påpeker de at disse funnene har implikasjoner for å maksimere menneskelig ytelse og setter fokus på betydningen av kronotype på individers døgnrytme.\nDersom du er en morgenfugl som  er oppe før du fiser, og trives med morgentreninger - flott! For oss andre kan det imidlertid være fornuftig å legge styrketreningen til ettermiddagen dersom målet er effektiv styrketrening. En vil fremdeles kunne få gode resultater med trening tidlig på dagen – det er bare ikke nødvendigvis optimalt."
  },
  {
    "objectID": "artikler/morgenfugl-nattugle.html#fungerer-oppvarming",
    "href": "artikler/morgenfugl-nattugle.html#fungerer-oppvarming",
    "title": "Morgenfugl eller nattugle - når bør du trene?",
    "section": "Fungerer oppvarming?",
    "text": "Fungerer oppvarming?\nEn gruppe forskere ledet av Edwards og kolleger publiserte nettopp resultatene fra en studie som så på det samme som Tamm og kolleger fra 2009, men med flere tester (2). De illustrerer godt hvordan den vitenskapelige prosessen fungerer – hver studie skaper flere spørsmål og hypoteser enn svar, og dette forskes det videre på.\nDet er kjent at muskelkraft og kraftutviklingspotensiale er lavere om morgenen og at dette kan henge sammen med motivasjon, perifere og sentrale nevrale faktorer. Som nevnt er også kjerne- og muskeltemperaturen høyere om kvelden enn om morgenen. Forskerne ville derfor se om en kunne reversere tapet av styrke gjennom å isteden for en kjapp oppvarming på 5 min varme opp passivt og aktivt til kjernetemperaturen nådde kveldsnivå. Studien ble gjennomført på 10 unge, aktive menn. Forskjellen på morgen- og kveldstemperatur var 0.56°C og o.74°C.\nSamme tendens som i det første forsøket ble observert: Redusert kraft om morgenen kontra kvelden. Hverken aktiv eller passiv oppvarming gjorde at morgenprestasjonen var like god som kveldsprestasjonen. Dette kan antyde at kroppstemperatur ikke medvirker til reduksjonen i kraftutvikling, men at grunnen ligger mer sentralt og er nevral av natur.\nJeg skulle likt å sett et forsøk med en litt mer progressiv dynamisk oppvarming og egenmassasje. Flere og flere får øynene opp for bruksområdene til massasjeruller som Rumble Roller og strikk til aktiveringsøvelser før trening og ellers."
  },
  {
    "objectID": "artikler/morgenfugl-nattugle.html#kan-sentralstimulerende-tilskudd-ha-effekt",
    "href": "artikler/morgenfugl-nattugle.html#kan-sentralstimulerende-tilskudd-ha-effekt",
    "title": "Morgenfugl eller nattugle - når bør du trene?",
    "section": "Kan sentralstimulerende tilskudd ha effekt?",
    "text": "Kan sentralstimulerende tilskudd ha effekt?\nSalget av energidrikker som inneholder koffein tar helt av, og koffein er hyppig brukt i både ren form og fra ekstrakter av te , kaffe og guarana i fettforbrenningsprodukter. Det er mange grunner til at kaffe, te , energidrikker og koffeintilskudd er så populært. En av grunnene er at folk føler de blir mer våkne og energiske – men gjør dette at de trener bedre?\nI en studie av Rodriguez og kolleger fra 2012 ble effekten av koffein på døgnvariasjonene i prestasjon undersøkt (3). Forsøkspersonene, som var “trente” unge menn fikk 3 mg/kg koffein – 240 mg for en mann på 80 kg.  Inntak av koffein fikk dynamisk styrke og kraftutvikling om morgenen til å øke betraktelig.\nDette er en liten enkeltstudie, og det finnes langt mer forskning på emnet enn det som presenteres her."
  },
  {
    "objectID": "artikler/morgenfugl-nattugle.html#praktiske-implikasjoner",
    "href": "artikler/morgenfugl-nattugle.html#praktiske-implikasjoner",
    "title": "Morgenfugl eller nattugle - når bør du trene?",
    "section": "Praktiske implikasjoner",
    "text": "Praktiske implikasjoner\n\nDersom du har valget mellom å trene om morgenen eller kvelden vil det kunne være fornuftig å trene om kvelden dersom målet er muskelvekst og styrke.\nDersom du fungerer godt om morgenen og trives med å trene da vil du ha fremgang likevel – og vil kanskje til og med tilpasse deg morgenøkter slik at du ikke har redusert kraft om morgenen i forhold til om kvelden. Kun spekulasjon.\nDersom du skal ha to økter om dagen, la morgenøkten være en lett teknikkøkt og la de tunge løftene være til kveldstreningen.\nDersom målet med treningen kun er å trives med aktivitet og å faktisk trene – tren når du kan og vil.\nDersom du skal trene om morgenen kan en kopp kaffe eller to være fornuftig. Alternativt noe annet som inneholder koffein.\nVær lydhør til hvordan kroppen din trives med det du gjør og hvilke resultater du oppnår – det er individuelle hensyn å ta som gjør at ikke alt passer alle. Vi er nemlig ikke like!"
  },
  {
    "objectID": "artikler/midlertidige-losninger-resultater.html",
    "href": "artikler/midlertidige-losninger-resultater.html",
    "title": "Midlertidige løsninger - midlertidige resultater",
    "section": "",
    "text": "Jojo-slanking virker å være veldig populært. Hvor mange finnes det som har slanket seg gang på gang, med stadig nye metoder, uten å oppnå varige resultater? Jeg vet ikke, men svaret er mange! Veldig mange! Er det sånn at når man først har blitt overvektig så er det ingen vei tilbake? Slik er det selvfølgelig ikke, men hva er hemmeligheten til alle de som har oppnådd varige forbedringer av helsen sin?"
  },
  {
    "objectID": "artikler/midlertidige-losninger-resultater.html#den-store-hemmeligheten",
    "href": "artikler/midlertidige-losninger-resultater.html#den-store-hemmeligheten",
    "title": "Midlertidige løsninger - midlertidige resultater",
    "section": "Den store hemmeligheten",
    "text": "Den store hemmeligheten\nSannheten er at det å gå ned i vekt er et spørsmål om energibalanse. Om man over tid tilfører kroppen mindre energi enn den forbruker, så vil dette gå utover energilagrene våre (les: fettvevet), og man går ned i vekt. Dette kalles å være i energiunderskudd. På samme måte vil et energioverskudd føre til at vi lagrer energi, og kroppsvekten går opp. Om vekten holder seg stabil, er man i det som heter energibalanse, altså at inntak og forbruk over tid er i balanse.\nDet du kan få ut av avsnittet over er at dersom kroppsvekten din har økt over tid, har du vært i energioverskudd, uansett hvor mye du har spist eller trent. Om vekten har gått nedover, har du vært i energiunderskudd, også uavhengig av hvor mye du har spist eller trent. Det motsatte er nemlig ikke mulig, uansett hvor mye enkelte prøver å argumentere for det!\nDette betyr likevel ikke at det bare er å spise mindre og trene mer, for denne tilnærmingen har ikke akkurat vist seg å være særlig effektiv i kampen mot de ekstra kiloene, hvertfall om vi ser på store grupper. Dette handler om at inntak og forbruk ikke er uavhengige faktorer. Dette betyr enkelt forklart at dersom du spiser mer, så forbrenner du også mer, og spiser du mindre så forbrenner du mindre. Dette er kroppen sin måte å motvirke store endringer i kroppsvekt, og er et ledd i det som heter homeostase, eller på godt norsk; likevekt.\nDet er selvfølgelig mange tilpasninger som skjer i kroppen for å motvirke endringer i energiinntaket, men hovedfaktoren er det som kalles spontan aktivitet. Dette er den aktiviteten du ikke tenker så mye over, men som likevel øker det generelle aktivitetsnivået. For å skjønne hvordan energiinntaket påvirker denne faktoren, så kan du tenke deg at når du spiser lite så blir du slapp, og det frister mest å sitte i sofaen. Om du derimot har spist mye, kan du oppleve at det kribler i beina, og at det å sitte i ro blir utenkelig. Dette er selvfølgelig en grov overforenkling, men poenget er at kroppen gjør tilpasninger for å tilstrebe å opprettholde en stabil vekt. Dette gjør at det ofte kan være vanskelig å gå ned i vekt. Når du føler at kroppen motarbeider deg, så er det faktisk akkurat det som skjer!"
  },
  {
    "objectID": "artikler/midlertidige-losninger-resultater.html#andre-faktorer-sult-og-metthet",
    "href": "artikler/midlertidige-losninger-resultater.html#andre-faktorer-sult-og-metthet",
    "title": "Midlertidige løsninger - midlertidige resultater",
    "section": "Andre faktorer, sult og metthet",
    "text": "Andre faktorer, sult og metthet\nEn annen tilpasning som skjer i kroppen når kroppsvekten forandrer seg, er at det blir en endring i signalene som stimulerer sult og metthet. Hvis du spiser mindre, så vil sultfølelsen stimuleres. Dette er hovedårsaken til at typiske lavkaloridietter ikke gir varige resultater for en stor del av de som har prøvd. Etterhvert som man går sulten, øker risikoen for å øke matinntaket igjen, og før eller siden sprekker de fleste. Jo mindre man spiser, jo større er sjansen for at man sprekker, så slike slankeopplegg fører sjelden til varige resultater. Som Andreas Eenfeldt skriver i boken sin, Matrevolusjonen: Bak skrivebordet kan man se bort i fra sultfølelsen, men i virkeligheten må vi forholde oss til den. Dette betyr i praksis at det ikke er noe problem å sette opp en kostholdsplan med lite mat, men å følge den over tid kan by på store problemer.\nAlle reagerer ulikt på forskjellige typer mat. Der noen blir stappmett av karbohydratrik mat, vil denne maten føre til en økt sultfølelse hos andre. Det samme er tilfellet med fettrike matvarer, som for mange metter både godt og langvarig, mens andre har lett for å overspise på denne maten. Hvordan du reagerer på de ulike matvarene handler blant annet om insulinsensitiviteten, og jo dårligere denne er jo dårligere vil du tåle karbohydrater. Typisk vil insulinsensitiviteten blir dårligere etterhvert som vi legger på oss, så det første jeg personlig ville redusert på er de største karbohydratkildene, og da hovedsakelig de raffinerte karbohydratene som sukker og hvitt mel. Trening vil bidra til å forbedre insulinsensitiviteten, så hvis du trener mye vil du også tåle karbohydrater bedre enn om du er inaktiv. Dette er bare en liten del av det store bildet, men det viser hvorfor det er viktig å tilpasse kostholdet til individet!\nDet som er felles for de fleste, er at protein er det makronæringsstoffet som metter best per energimengde, så om du vil ned i vekt kan det være en god ide å øke inntaket av proteinrike matvarer som kjøtt, fisk, egg og meieriprodukter. Dette er noe jeg vil anbefale til alle som ønsker å gå ned i vekt og bli der!"
  },
  {
    "objectID": "artikler/midlertidige-losninger-resultater.html#viktigheten-av-å-endre-livsstil",
    "href": "artikler/midlertidige-losninger-resultater.html#viktigheten-av-å-endre-livsstil",
    "title": "Midlertidige løsninger - midlertidige resultater",
    "section": "Viktigheten av å endre livsstil",
    "text": "Viktigheten av å endre livsstil\nSom du sikkert skjønner nå, så er varige endringer den store hemmeligheten bak å oppnå varige resultater. Grunnen til at de fleste slankekurer mislykkes i lengden, er at man slutter å følge dem. Som tittelen påpeker, midlertidige løsninger vil bare gi midlertidige resultater! Her er det viktig å skifte fokus! Du er nødt til å finne et kosthold du kan leve med over tid, som samtidig gjør at du klarer å moderere inntaket.\nFor å få dette til er det flere ting å ta hensyn til:\n\nDu bør basere kostholdet på mat du liker.\nDu bør tilpasse måltidsrytmen slik at det passer med din hverdag.\nDu bør være fleksibel nok til at du takler uplanlagte utskeielser.\nEndringene må ikke gå ut over livskvaliteten din\n\nGode resultater forutsetter selvfølgelig at du gjør gode valg i matveien. Alle skjønner at det ikke er et sjakktrekk å spise chips og brus til hvert måltid, men hva bør du egentlig spise? Her på siden finner du flere artikler som tar for seg dette med kosthold, og flere vil komme i fremtiden:\n\nVåre råd for bedre helse\nDiett eller livsstilsendring?\nInnføring i lavkarbo på en fornuftig måte\n3 tiltak for et bedre kosthold, del 1 og del 2\nHva er periodisk faste?\n\nI denne artikkelen har jeg fokusert på kostholdet, men den fysiske aktiviteten er selvfølgelig også sentral, og her gjelder det samme som ved kosthold, nemlig at du må gjøre varige endringer. Å trene mye i en periode for så å slutte vil ikke gi deg særlig gode resultater i lengden. Da er det bedre å gradvis gjøre endringer som er lette å opprettholde, slik at fysisk aktivitet etterhvert blir en naturlig del av livet ditt!\nDet ligger flere artikler her på siden som kan hjelpe deg i gang med treningen:\n\nAktivitetsnivå og helse\nTren som en idrettsutøver\nNybegynnerkurs i utholdenhetstrening\nBli sterkere med mengdetrening, del 1 og del 2\n\nEn ting er sikkert, om du gjør midlertidige endringer i livsstilen din, så vil resultatene garantert også bli midlertidige. Går du tilbake til det du gjorde før, så vil kroppen din også i de fleste tilfeller gå tilbake til slik den så ut før. Jeg håper at du etter å ha lest denne artikkelen er motivert til å gjøre endringer i din egen livsstil, og at du skjønner at midlertidige løsninger ikke er veien å gå!\nHusk at enhver endring til det bedre vil være positivt for helsen din som helhet, så du trenger ikke å endre alt på en gang. Begynn i det små, så kan du øke på etterhvert!"
  },
  {
    "objectID": "artikler/metabolismen/sykdommer_karbohydrat.html",
    "href": "artikler/metabolismen/sykdommer_karbohydrat.html",
    "title": "Medfødte sykdommer i karbohydratmetabolismen",
    "section": "",
    "text": "Tilbake til artikkelserien om metabolismen\nMedfødte metabolske sykdommer kan ramme nesten hele metabolismen. Selv om disse sykdommene er veldig sjeldne, så er konsekvensene store for de som får dem. I denne artikkelen får du en oversikt over en del av de sykdommene som rammer omsetningen av karbohydrater.\nRelevante artikler:\nJeg vil også anbefale en artikkel av Mayatepek og medarbeidere (1), som gir en god innføring i de ulike sykdommmene."
  },
  {
    "objectID": "artikler/metabolismen/sykdommer_karbohydrat.html#sykdommer-i-glykogenmetabolismen",
    "href": "artikler/metabolismen/sykdommer_karbohydrat.html#sykdommer-i-glykogenmetabolismen",
    "title": "Medfødte sykdommer i karbohydratmetabolismen",
    "section": "Sykdommer i glykogenmetabolismen",
    "text": "Sykdommer i glykogenmetabolismen\nGlykogen er lagringsformen for karbohydrater, og spesielt leverglykogenet er veldig sentralt i reguleringen av blodsukkeret. Når dette fungerer som det skal kan leveren regulere blodsukkeret med god presisjon ved å lagre inn glukoseoverskudd og slippe ut glukose når blodsukkeret synker. Dette er imidlertid avhengig av en rekke enzymer, og medfødte defekter i disse kan ha negative effekter som først og fremst rammer reguleringen av blodsukkeret og dermed hele kroppens tilførsel av glukose. En vanlig konsekvens er hepatomegali, altså unormal vekst av leveren. Hyperlipidemi kan også oppstå som følge av at leveren må produsere mer fettsyrer enn vanlig. Glykogenlagringssykdom (GLS) er et paraplybegrep for flere sykdommer som rammer glykogenmetabolismen, og disse rammer omtrent 1 av 20-40 000. Her vil jeg bare beskrive de tre viktigste variantene.\nGLS 1 er den klassiske varianten, hvor man har en dysfunksjon i enzymet glukose-6-fosfatase. Dette enzymet defosforylerer glukose-6-fosfat slik at det dannes fri glukose som kan krysse cellemembranen og dermed havne i blodet. Uten dette enzymet vil ikke leveren (eller nyrene) være i stand til å frigi glukose, noe som medfører at man blir avhengig av kontinuerlig tilførsel av glukose fra kostholdet. Korte fasteperioder kan medføre hypoglykemi.\nGLS 3 skyldes en defekt i enzymet som spalter forgreningene i glykogenmolekylet. Dette medfører at kapasiteten for å frigjøre glukose fra glykogenet er kraftig redusert. Her vil imidlertid glukoneogenesen fungere som normalt, slik at risikoen for hypoglykemi ved faste er mye lavere enn ved GLS 1.\nGLS 6 og 9 rammer glykogen fosforylase, som er enzymet som spalter av glukosemolekyler fra glykogenet. Også her vil glukoneogenesen kunne gå som normalt, og hypoglykemi er ikke normalt en komplikasjon. Ettersom alkohol hemmer glukoneogenesen bør personer med disse sykdommene være forsiktig med inntaket av dette."
  },
  {
    "objectID": "artikler/metabolismen/sykdommer_karbohydrat.html#sykdommer-i-fruktosemetabolismen",
    "href": "artikler/metabolismen/sykdommer_karbohydrat.html#sykdommer-i-fruktosemetabolismen",
    "title": "Medfødte sykdommer i karbohydratmetabolismen",
    "section": "Sykdommer i fruktosemetabolismen",
    "text": "Sykdommer i fruktosemetabolismen\nFruktose er et av de tre monosakkaridene. Vi finner fruktose som en del av helt vanlig hvitt sukker, siden fruktosen utgjør 50 % av sukrosemolekylet. I tillegg til dette finner vi fri fruktose i frukt og noe i grønnsaker. Vi kjenner til tre ulike enzymdefekter i fruktosemetabolismen, som har ulike konsekvenser.\n\nEssensiell fruktosuri skyldes mangel på eller defekt i enzymet fruktokinase, som fosforylerer fruktose og danner fruktose-1-fosfat (F1P). Dette er en ufarlig tilstand som rammer omtrent 1 av 130 000, og konsekvensene av dette er at vi skiller ut fruktose i urinen.\nArvelig fruktoseintoleranse er en alvorlig defekt som skyldes mangel på Aldolase B, som metaboliserer fruktose-1-fosfat. Dette rammer omtrent 1 av 20 000. Mangel på denne aldolasen fører til at F1P hoper seg opp i leveren. Opphopning av F1P fører til at inorganisk fosfat bindes opp her, slik at levercellene ikke kan produsere nok ATP, og dette går utover leverens funksjoner. Blant konsekvensene er at både nedbrytning av glykogen og leverens glukoneogenese hemmes, noe som medfører hypoglykemi. Også proteinsyntesen i leveren er energikrevende, og mangel på ATP vil ramme denne. Dette går blant annet utover produksjonen av viktige plasmaproteiner og koagulasjonsfaktorer. Arvelig fruktoseintoleranse behandles med et strengt, fruktosefritt kosthold, noe som er en utfordring og gjør det vanskelig å dekke alle behov for næringsstoffer.\nDen siste defekten i fruktosemetabolismen er mangel på fruktose-1,6-bisfosfatase, som er et sentralt enzym i glukoneogenesen. Forekomsten av dette er ikke godt kartlagt, men den kan ligge rundt 1 av 350 000. Etter hvert som leverglykogenet begynner å tømmes er vi avhengig av glukoneogenesen for å produsere glukose til blodsukkeret. Mangel på dette enzymet kan derfor ha alvorlige konsekvenser, ettersom det medfører at glukoneogenesen ikke virker. I tillegg vil det medføre økt produksjon av ketonlegemer og andre sure metabolitter, slik at vi også utvikler en acidose. Behandlingen av fruktose-1,6-bisfosfatasemangel sikter mot å fylle glykogenlagrene og redusere behovet for glukoneogenese. Dette oppnås først og fremst ved å unngå lengre fasteperioder, samtidig som karbohydrater og da spesielt stivelse, må utgjøre en solid del av kostholdet."
  },
  {
    "objectID": "artikler/metabolismen/sykdommer_karbohydrat.html#sykdommer-i-galaktosemetabolismen",
    "href": "artikler/metabolismen/sykdommer_karbohydrat.html#sykdommer-i-galaktosemetabolismen",
    "title": "Medfødte sykdommer i karbohydratmetabolismen",
    "section": "Sykdommer i galaktosemetabolismen",
    "text": "Sykdommer i galaktosemetabolismen\nGalaktose er et monosakkarid som hovedsakelig finnes i mat som en bestanddel av disakkaridet laktose (melkesukker). Det finnes litt fri galaktose i frukt og grønnsaker, og i tillegg produserer vi også litt selv hver dag fra glukose. Galaktose er essensielt for oss, blant annet som en del av en rekke glykoproteiner/glykolipider. Fra artikkelen om galaktosemetabolismen husker vi at vi har tre viktige enzymer som sørger for omdanning til glukose: galaktokinase (GALK), galaktose-1-fosfat uridyltransferase (GALT) og UDP-galaktose-4-epimerase (GALE). Alle disse kan rammes, og vi har derfor tre kjente sykdommer i galaktosemetabolismen. Disse kalles galaktosemi som følge av at galaktosekonsentrasjonen i blodet øker.\n\nKlassisk galaktosemi skyldes en defekt i GALT, og prevalensen er 1 av 47 000. Denne defekten medfører en opphopning av galaktose-1-fosfat (og galaktose), som da må metaboliseres på andre måter. Galaktose-1-fosfat metaboliseres da til to forbindelser, galaktitol og galaktonat, som også hoper seg opp. Galaktitol kan blant annet hope seg opp i øyet og forårsake grå stær, mens galaktonat er antatt å kunne medføre akutt forgiftning av lever og nyrer.\nKlassisk galaktosemi er den mest alvorlige defekten i galaktosemetabolismen, men også defekter i de to andre enzymene finnes. Dersom GALK ikke fungerer vil ikke galaktosen fosforyleres. Galaktose kan metaboliseres og danne galaktitol, med grå stær som konsekvens, men mesteparten av galaktosen vil skilles ut uendret. Ved defekter i GALE vil vi ikke være i stand til å metabolisere UDP-galaktose til UDP-glukose, men heller ikke den motsatte reaksjonen kan skje. Vi får derfor heller ikke produsert UDP-galaktose fra glukose, noe som kan medføre mangel på substrat for å danne glykosylerte forbindelser. Defekter i GALE er ekstremt sjelden, men her kan det være nødvendig å finberegne inntaket av galaktose for å gi nok til å danne glykosylerte forbindelser men ikke så mye at vi får opphopninger av metabolitter lenger oppe i galaktosemetabolismen.\nReferanser:\n\nMayatepek E, Hoffmann B, Meissner T: Inborn errors of carbohydrate metabolism. Best practice & research Clinical gastroenterology 2010, 24(5):607-618."
  },
  {
    "objectID": "artikler/metabolismen/proteinmetabolismen.html",
    "href": "artikler/metabolismen/proteinmetabolismen.html",
    "title": "Proteinmetabolismen",
    "section": "",
    "text": "Tilbake til artikkelserien om metabolismen\nProtein er kroppens primære byggesten, og stort sett alt vev er bygget opp av dette livsviktige næringsstoffet. Protein er satt sammen av aminosyrer, og i tarmen brytes alt proteinet vi spiser ned til disse. I hver enkelt celle settes de ulike aminosyrene sammen til nye proteiner etter oppskrifter som finnes i den genetiske koden vår, DNA. I denne artikkelen skal jeg ta for meg hvordan kroppen behandler aminosyrene og setter de sammen til nye proteiner.\nLes mer om protein i denne artikkelen."
  },
  {
    "objectID": "artikler/metabolismen/proteinmetabolismen.html#aminosyresyntese",
    "href": "artikler/metabolismen/proteinmetabolismen.html#aminosyresyntese",
    "title": "Proteinmetabolismen",
    "section": "Aminosyresyntese",
    "text": "Aminosyresyntese\nFor at proteinsyntesen skal opprettholdes, må kroppen ha tilgang på alle de 20 aminosyrene som finnes i proteinene i menneskekroppen. Hvis det er for lite av en aminosyre, vil hele proteinsyntesen stoppe opp, noe som kan føre til mangelsykdommer.\nDe essensielle aminosyrene kan kroppen ikke lage selv, og vi er avhengig av å få de via kostholdet. De resterende aminosyrene er betegnet som ikke-essensielle, noe som betyr at kroppen kan lage dem selv. Syntesen av noen aminosyrer krever overføring av enkarbonenheter. Her spiller B-vitaminet folat en rolle, siden dette vitaminets primære funksjon er å overføre slike enheter.\nDet er tre hovedprosesser når det kommer til syntesen av aminosyrer:\n\nTransaminering\n\nDe aminosyrene som dannes ved transaminering blir til ved at en a-ketosyre mottar en aminogruppe fra en annen aminosyre. I denne reaksjonen blir aminosyren omdannet til en a-ketosyre, mens a-ketosyren blir omdannet til en aminosyre.\nEt eksempel på transaminering er når oksaloacetat (α-ketosyre) reagerer med aminosyren glutamat. Resultatet av denne reaksjonen er at vi får aminosyren aspartat og a-ketoglutarat (α-ketosyre).\n\nAmidering\n\nNoen aminosyrer inneholder to aminogrupper, og kan dannes ved at en annen aminosyre mottar en fri aminogruppe. Dette gjelder for omdanningen av glutamat til glutamin og fra aspartat til aspargin.\n\nSyntese fra andre aminosyrer\n\nNoen aminosyrer kan lages direkte fra en annen aminosyre. F.eks. kan serin omdannes til glycin eller cystein. Den essensielle aminosyren fenylalanin kan omdannes til tyrosin, noe som illustrerer hvorfor den ene er essensiell og den andre ikke."
  },
  {
    "objectID": "artikler/metabolismen/proteinmetabolismen.html#proteinsyntese",
    "href": "artikler/metabolismen/proteinmetabolismen.html#proteinsyntese",
    "title": "Proteinmetabolismen",
    "section": "Proteinsyntese",
    "text": "Proteinsyntese\nAminosyrene fraktes fra blodet og inn i cellene. Her inngår de i proteinsyntesen, der nye proteiner bygges opp. Funksjonen til et protein er bestemt av flere ting, blant annet rekkefølgen på aminosyrene. Dette kalles primærstrukturen, og bestemmes av oppskriften som finnes i den genetiske koden i vårt DNA.\nInne i cellekjernen skjer det som kalles transkripsjon, nemlig at informasjonen fra DNA kopieres over på RNA. RNA fraktes ut av cellekjernen og over til ribosomene, der selve proteinsyntesen (translasjon) foregår. Det finnes ulike RNA-typer, som har sine funksjoner i proteinsyntesen:\n\nmRNA binder til ribosomene og fungerer som oppskrift på proteinet\nRNA binder til en spesifikk aminosyre, og det finnes et tRNA til hver aminosyre.\n\nUnder selve prosessen vil tRNA frakte den riktige aminosyren til ribosomet, som fester aminosyren på det proteinet som holder på å bygges, utifra oppskriften som står på mRNA. På denne måten hektes en og en aminosyre på hverandre, helt til proteinet er ferdig bygget opp. Hvis det ikke er tilgang på alle aminosyrene, vil hele proteinsyntesen stoppe opp.\nDette var kortversjonen av hvordan proteinsyntesen foregår."
  },
  {
    "objectID": "artikler/metabolismen/proteinmetabolismen.html#aminosyrenedbrytning",
    "href": "artikler/metabolismen/proteinmetabolismen.html#aminosyrenedbrytning",
    "title": "Proteinmetabolismen",
    "section": "Aminosyrenedbrytning",
    "text": "Aminosyrenedbrytning\nNår aminosyrer brukes til energi, brytes de først ned til to deler: et karbonskjelett og aminogruppen. Det skilles mellom glukogene og ketogene aminosyrer. Karbonskjelettet fra de glukogene aminosyrene kan brukes til å lage glukose, som kan benyttes som energi, mens de ketogene aminosyrene gir opphav til ketonlegemer.\nAlle glukogene aminosyrer brytes ned til pyruvat eller en metabolitt i sitronsyresyklusen. De ketogene aminosyrene brytes ned til acetyl-CoA eller acetoacetyl-CoA (et ketonlegeme).\n\nDeaminering\n\nGlutamat er en spesiell aminosyre, siden den kan gjennomgå en reaksjon som heter deaminering. Denne reaksjonen fjerner aminogruppen fra glutamat, slik at det igjen dannes a-ketoglutarat. Reaksjonen styres av enzymet glutamat dehydrogenase, og foregår hovedsakelig i leveren og i nyrene. Siden det redannes α-ketoglutarat i denne reaksjonen, vil det hele tiden være kapasitet for å ta imot nye aminogrupper.\nI det som kalles glukose-alanin-syklusen, ser vi hva som skjer når vi bryter ned aminosyrer til energi i muskelvevet.\n\nUreasyklus\n\nEtter at aminogruppen har blitt spaltet av fra glutamat i leveren, sørger ureasyklusen for å koble disse aminogruppene sammen med et karbonatom, slik at det dannes urea. Urea kan fraktes i blodet til nyrene, og skilles ut gjennom urinen. Hvordan ureasyklusen fungerer i detalj går jeg ikke nærmere inn på, men bildet gir en pekepinn. Dette foregår i leveren, der deaminering av glutamat frigjør aminogruppen.\nNår folk snakker om at man tisser ut overskuddsprotein, så er det denne reaksjonen det er snakk om. Jo mer protein som brukes som energi, jo mer nitrogen (aminogrupper) må kroppen skille ut. Dette betyr ikke at det proteinet vi har spist har vært unødvendig, bare at det har blitt brukt som energi."
  },
  {
    "objectID": "artikler/metabolismen/lipoproteinmetabolismen.html",
    "href": "artikler/metabolismen/lipoproteinmetabolismen.html",
    "title": "Lipoproteinmetabolismen",
    "section": "",
    "text": "Tilbake til artikkelserien om metabolismen\nFettløselige substanser fraktes i liten grad fritt i blodet. Mest av alt fraktes disse substansene inkorporert i lipoproteiner. Vi har ulike typer lipoproteiner, som alle har ulike oppgaver. De mest kjente, LDL og HDL, er ansett som viktige markører for sykdomsrisiko. I denne artikkelen vil du få en innføring i hva de ulike lipoproteinene gjør og hvordan samspillet mellom dem foregår.\nRelevante artikler:"
  },
  {
    "objectID": "artikler/metabolismen/lipoproteinmetabolismen.html#de-ulike-lipoproteinene",
    "href": "artikler/metabolismen/lipoproteinmetabolismen.html#de-ulike-lipoproteinene",
    "title": "Lipoproteinmetabolismen",
    "section": "De ulike lipoproteinene",
    "text": "De ulike lipoproteinene\nEt lipoprotein består av en fettrik kjerne, der vi finner de ulike fettløselige stoffene som skal fraktes rundt i kroppen. Dette er blant annet kolesterol, triglyserider og fettløselige vitaminer. Membranen rundt selve lipoproteinet består av fosfolipider, og i tillegg apoproteiner. Disse apoproteinene er viktige for at de ulike lipoproteinene skal være vannløselige, og ikke minst at de binder til riktig reseptor, og dermed frakte de ulike stoffene til riktig sted. Apoproteinene A, B48 og B100 festes til lipoproteinpartikkelen når de produseres, mens andre apoproteiner som eksempelvis C og E sannsynligvis bindes til lipoproteinene etter at de er kommet ut i blodomløpet.\nVi har fem hovedklasser av lipoproteiner, som klassifiseres etter tettheten. Tettheten bestemmes av sammensetningen av fettstoffer, og måles i g/ml. Jo større andel triglyserider og lavere andel kolesterol, jo lavere tetthet. Her følger en liste over de ulike lipoproteinene og hva som kjennetegner dem.\n\nKylomikroner\nKylomikronene produseres i tarmcellene, og har som oppgave å frakte fettløselige stoffer vi får i oss via kostholdet. De frigjøres via lymfen til blodet for å frakte fettstoffene til målcellene. Etter avlevering av fettstoffene tas den kolesterolrike kylomikronresten opp av leveren, der den brytes ned. Kylomikronene inneholder 80-95% triglyserider, og har derfor veldig lav tetthet (&lt;0.95g/ml). De er også de største lipoproteinene, med en diameter på 75-1200nm. Det viktigste apoproteinet heter ApoB-48, og i tillegg har kylomikronene også ApoC og ApoE som festes på når de kommer ut i blodbanen.\n\n\nVLDL\nVLDL (Very Low Density Lipoprotein) produseres i leveren, og har som hovedoppgave å frakte fettstoffer bort fra leveren, en transport som foregår i blodet. VLDL inneholder apoproteinet apoB-100 og ApoE. Dette proteinet kodes for av det samme genet som ApoB-48 som vi fant i kylomikronene, men proteinet som produseres i tarmen er en forkortet variant (48% av størrelsen til proteinet som produseres i leveren). Også ApoC og ApoE er bundet til VLDL i blodet. VLDL inneholder mest triglyserider (55-80%), og har derfor lav tetthet (0.95-1.006 g/ml). VLDL er en stor partikkel, og diameteren måler 30-80nm.\n\n\nIDL\nEtter hvert som VLDL gir fra seg triglyserider, vil tettheten øke. Da går partikkelen over til IDL (Intermediate Density Lipoprotein), der triglyseridinnholdet er omtrent 20-50%. IDL har to skjebner: Omtrent halvparten av IDL vil tas opp av leveren, mens den andre halvparten vil gi fra seg ytterligere triglyserider og bli omdannet til LDL. Som navnet tilsier så ligger tettheten i mellomsjiktet (1.006-1.019 g/ml), og det samme gjelder størrelsen (15-35nm diameter).\n\n\nLDL\nLDL (Low density Lipoprotein) er det lipoproteinet som til daglig får mest oppmerksomhet, og på folkemunne omtales de ofte som «det dårlige kolesterolet». LDL inneholder lite triglyserider (5-15%) og en høy andel kolesterol (40-50%), og har derfor høyere tetthet enn de foregående variantene (1.019-1.063 g/ml). Partiklene har en diameter på 18-25nm, og inneholder som de foregående også ApoB-100. De øvrige apoproteinene overføres til andre lipoproteiner etter hvert som triglyseridinnholdet reduseres, så LDL inneholder bare ApoB-100.\nHovedfunksjonen til LDL er å levere kolesterol til perifere vev. Dermed er LDL også delaktig i å regulere kolesterolsyntesen, som i stor grad responderer på de intracellulære nivåene av kolesterol ved regulering av HMG-CoA reduktase, det hastighetsregulerende steget i kolesterolsyntesen. LDL binder til LDL-reseptoren og hele molekylet tas opp i cellen ved endocytose.\n\n\nHDL\nHDL (High Density Lipoprotein) produseres i leveren (og tarmen), og starter sitt liv som ApoA-1 bundet til fosfolipider. Etter hvert som det fjernes triglyserider fra VLDL så spaltes det også av membranmateriale, som da binder seg til ApoA-1 og danner ferdige HDL-partikler. Disse har som hovedfunksjon å frakte overflødig kolesterol tilbake til leveren, i det som kalles revers kolesteroltransport. HDL plukker opp kolesterol som er sluppet ut i blodet fra perifert vev f.eks. når celler dør eller kolesterol som frigis fra cellemembraner. LCAT (Lecitin-kolesterol Acyltransferase) er et enzym som finnes i blodet. Dette enzymet aktiveres av ApoA-1, og fører til en esterifisering av kolesterolet. Dette sørger for at konsentrasjonen av fritt kolesterol i HDL reduseres, slik at partikkelen øker kapasiteten for å ta opp overflødig kolesterol fra perifere vev.\nNår man snakker om «det gode kolesterolet», så er det HDL det er snakk om. HDL har et høyt innhold av protein, og har derfor høyest tetthet av alle lipoproteinene (1.063-1.21 g/ml). Partikkelen har en diameter på 7,5-20nm, og er dermed også den minste. HDL har apoproteinet ApoA-1, som gjør at det binder til andre reseptorer enn de ApoB-holdige lipoproteinene.\n\n\nLp(a)\nLipoprotein lille a er et atypisk lipoprotein, og funksjonen er lite kjent. Den skiller seg fra LDL ved at den i tillegg til ApoB-100 inneholder et ekstra apoprotein, Apo(a). Mengden Lp(a) er genetisk bestemt.\nSom en liten huskeregel kan du tenke at de triglyseridrike partiklene kylomikron og VLDL først og fremst transporterer triglyserider, mens de mindre partiklene LDL og HDL først og fremst er involvert i kolesteroltransport."
  },
  {
    "objectID": "artikler/metabolismen/lipoproteinmetabolismen.html#overordnet-modell",
    "href": "artikler/metabolismen/lipoproteinmetabolismen.html#overordnet-modell",
    "title": "Lipoproteinmetabolismen",
    "section": "Overordnet modell",
    "text": "Overordnet modell\nDe ulike lipoproteinene samhandler med hverandre slik at transporten av fettløselige stoffer skal fungere som den skal. I dette avsnittet får du et overordnet bilde av hvordan det hele fungerer, og figuren under illustrerer dette samspillet.\nOversikt over lipoproteinmetabolismen\nKylomikroner og VLDL har som hovedfunksjon å levere triglyserider til målcellene, henholdsvis fra tarmen og leveren (også kalt hhv. eksogen og endogen lipidtransport). Kylomikronene transporteres fra tarmen, via lymfeårene, og tømmes ut i en vene rett under kragebeinet. Etter et fettrikt måltid kan derfor konsentrasjonen av kylomikroner i blodet øke kraftig. Disse partiklene har imidlertid relativt kort halveringstid, så konsentrasjonen synker igjen relativt raskt. VLDL produseres som sagt i leveren for å frakte overskuddsfett bort herfra. Dette fettet kan komme fra kostholdet (ikke alt fraktes med kylomikroner, spesielt kortere fettsyrer kan fraktes rett til leveren), fra kylomikronene eller fra egenproduksjon som følge av høyt inntak av karbohydrater som overskrider kapasiteten for lagring og bruk.\nMålcellene som mottar triglyserider fra kylomikroner og VLDL, hovedsakelig muskel og fettceller, har et protein som heter lipoprotein lipase (LPL) i cellemembranen, som hjelper til med å frakte triglyseridene fra lipoproteinene inn i cellen. Da hydrolyseres først triglyseridene til frie fettsyrer og monoacylglyserol, som kan krysse cellemembranen og tas opp til cellen.\nKolesterolrike kylomikronrester tas opp av leveren, mens VLDL blir omdannet til IDL og deretter LDL etter hvert som partikkelen tømmes for fettsyrer. LDL-partikkelen binder til LDL-reseptorene på alle celler, og hele partikkelen tas opp i cellen. Inne i cellen kan kolesterolet brukes til å produsere steroidhormoner eller bidra som strukturelement i cellemembranen. Eventuelt kan kolesterolet esterifiseres og lagres i cellen.\nOverflødig kolesterol, som enten kan stamme fra nedbrytning av døde celler eller frigjøring fra cellemembraner, plukkes opp av HDL og fraktes tilbake til leveren. Leveren har HDL-reseptorer som kan ta opp kolesterolestere fra HDL, slik at selve HDL-partikkelen kan fortsette å plukke opp kolesterol fra perifere vev. I leveren kan kolesterolet enten brukes til for eksempel å produsere galle, eller det kan inkorporeres i nye lipoproteinpartikler som deretter sendes ut i blodet. HDL kan også levere kolesterol til annet vev for produksjon av steroidhormoner."
  },
  {
    "objectID": "artikler/metabolismen/lipoproteinmetabolismen.html#samspill-mellom-de-ulike-lipoproteinene",
    "href": "artikler/metabolismen/lipoproteinmetabolismen.html#samspill-mellom-de-ulike-lipoproteinene",
    "title": "Lipoproteinmetabolismen",
    "section": "Samspill mellom de ulike lipoproteinene",
    "text": "Samspill mellom de ulike lipoproteinene\nForklaringen over gir en god ramme for å forstå lipoproteinmetabolismen på et overordnet plan, men det finnes noen mekanismer som kompliserer bildet. Det mest åpenbare er genetiske forskjeller som påvirker produksjon av de ulike lipoproteinene, og ikke minst produksjon av reseptorene som sørger for fjerning fra blodet. Familiær hyperkolesterolemi skyldes manglende produksjon av LDL-reseptorer, noe som fører til at LDL-nivåene i blodet stiger voldsomt (manglende kolesterolopptak til cellene vil også øke kolesterolproduksjonen).\nNår nivåene av LDL-partikler i blodet øker, så skjer dette enten som følge av økt tilførsel (produksjon) eller redusert fjerning fra blodet. Sistnevnte kan være en konsekvens av at kolesterolinnholdet i cellene er økt, og at de derfor produserer mindre LDL-reseptorer. Opptaket av kolesterol fra LDL til cellene er dermed selvbegrensende. Makrofagene inneholder en annen type reseptorer, scavenger receptors, som ikke har denne selvbegrensende egenskapen. Disse reseptorene binder ikke i stor grad til normale LDL-partikler, men skadede LDL-partikler bindes i stor grad. En slik skade kan f.eks. være oksidering av fettsyrer eller apoproteiner i lipoproteinmembranen, som skjer når partikkelen passerer endotellaget og havner i det subendoteliale laget i blodåreveggen. I utgangspunktet er dette en mekanisme for å fjerne de skadede LDL-partiklene, men når mengden LDL-partikler øker så vil også risikoen for at flere partikler skades øke, og dermed risikerer vi at makrofagene tar opp ekstra mye kolesterol. Da dannes det såkalte skummceller (kolesterolrike makrofager). Dette er starten på den aterosklerotiske prosessen.\nLipoproteinene er i en konstant dynamisk tilstand med utveksling av fettstoffer mellom de ulike partiklene. Kolesterol ester transfer protein (CETP) og fosfolipid transfer protein (PLTP) er to sentrale enzymer i denne sammenhengen. CETP katalyserer en utveksling av triglyserider fra ApoB-holdige partikler til HDL, i bytte mot kolesterol som da fraktes andre veien. Denne prosessen er spesielt aktiv når VLDL-partiklene er ekstra triglyseridrike, altså når transporten av fett ut fra leveren er stor. PLTP sørger for en lignende utveksling, men denne gangen er det fosfolipider fra de ApoB-holdige partiklene som byttes med kolesterol fra HDL. Til sammen sørger disse proteinene for at kolesterolmengden i LDL-partiklene økes (dette kolesterolet blir i partikkelen til den blir fjernet fra blodbanen), og HDL frakten mer triglyserider og fosfolipider tilbake til leveren. Disse lipidene kan tas opp i leveren, og dette resulterer i mindre HDL-partikler som dermed har større kapasitet til å ta opp overflødig kolesterol fra perifert vev.\n\nCETP og PLTP\nDet er en invers sammenheng mellom nivåene av triglyserider og HDL. Jo høyere triglyseridene er, jo lavere er HDL og omvendt, og dette har flere mulige forklaringer. Den enkle forklaringen er at når triglyseridene er høye så vil CETP være mer aktiv. Dette fører til at HDL tappes for kolesterol. Når triglyseridene er lave reduseres aktiviteten til CETP, noe som gjør at HDL-partiklene holdes mer kolesterolrike."
  },
  {
    "objectID": "artikler/metabolismen/lipoproteinmetabolismen.html#er-alle-lipoproteiner-like-aterogene",
    "href": "artikler/metabolismen/lipoproteinmetabolismen.html#er-alle-lipoproteiner-like-aterogene",
    "title": "Lipoproteinmetabolismen",
    "section": "Er alle lipoproteiner like aterogene?",
    "text": "Er alle lipoproteiner like aterogene?\nKolesterol er innblandet i den aterosklerotiske prosessen, men er alle lipoproteinene like skumle i denne sammenhengen? Svaret er nei. Det er de minste ApoB-holdige partiklene, altså LDL, som har det største aterogene potensialet. Dette er fordi disse partiklene er små nok til å binde til reseptorene som sørger for opptak til makrofagene. Dette støttes av det faktum at mennesker som mangler LPL har skyhøye triglyserider, men likevel ikke økt risiko for hjertesykdom. Dette skyldes at uten LPL vil ikke fett fjernes fra VLDL eller kylomikronpartiklene, og det vil derfor heller ikke produseres mindre, aterogene partikler.\nOgså innenfor LDL finnes det ulike subgrupper, og det er holdepunkter for å si at disse har ulikt aterogent potensiale. De minste partiklene viser seg å være mest aterogene, noe som kan skyldes at de lettere passerer blodåreveggen. På grunn av lavere innhold av fett (og fettløselige antioksidanter) er de også i større grad utsatt for oksidering som øker sannsynligheten for at de tas opp av makrofagene og bidrar til produksjonen av skumceller. Alle har en fordeling av de ulike subfraksjonene av LDL, men en forskyvning mot flere små partikler med høy tetthet kan øke risikoen for å utvikle aterosklerose, og kalles derfor for en aterogen fenotype.\nSmå, tette LDL-partikler kan dannes som en konsekvens av forstyrret lipidmetabolisme. Dersom mengden triglyseridrike partikler (kylomikroner og VLDL) er økt i blodet, så vil aktiviteten til CETP øke. Dette fører til at mer kolesterol overføres fra HDL til VLDL, som igjen over tid fører til at den kommende LDL-partikkelen er mer kolesterolrik og dermed har høyere tetthet. De største VLDL-partiklene har større potensiale for å ta opp kolesterol ved hjelp av CETP, og er dermed mer tilbøyelig til å gi opphav til disse små, aterogene LDL-partiklene.\nNår det gjelder HDL er dette motsatt, og de minste partiklene ser ut til å være mest gunstige. Dette er fordi disse har større kapasitet til revers kolesteroltransport."
  },
  {
    "objectID": "artikler/metabolismen/lipoproteinmetabolismen.html#mettet-fett-og-kolesterol",
    "href": "artikler/metabolismen/lipoproteinmetabolismen.html#mettet-fett-og-kolesterol",
    "title": "Lipoproteinmetabolismen",
    "section": "Mettet fett og kolesterol",
    "text": "Mettet fett og kolesterol\nMyndighetene råder oss til å begrense inntaket av mettet fett, med begrunnelse om at høyt inntak av mettet fett bidrar til økte kolesterolnivåer. Dette har en fysiologisk forklaring på cellenivå. Som nevnt lenger oppe så er den intracellulære konsentrasjonen av fritt kolesterol av stor betydning for mengden LDL-reseptorer vi finner på overflaten av cellen. Det viser seg at mettede fettsyrer hemmer esterifiseringen av kolesterol i leveren, noe som fører til at konsentrasjonen av fritt kolesterol øker. Dette nedregulerer mengden LDL-reseptorer, noe som forklarer den kolesteroløkende effekten av disse fettsyrene.\nDette er imidlertid mer komplisert enn som så, ettersom økte intracellulære nivåer av kolesterol også vil nedregulere kolesterolsyntesen. I tillegg har de ulike mettede fettsyrene ulik effekt, slik at det å skjære alle disse fettsyrene over en kam blir litt for enkelt. De fettsyrene som i størst grad øker kolesterolmengden i blodet er de mettede fettsyrene med 12, 14 og 16 karbonatomer.\nDette blir igjen enda mer komplisert om vi skal ta med i beregningen at de ulike lipoproteinpartiklene har ulikt aterogent potensial, og det er ingen automatikk i at det er de farligste partiklene som øker ved høyt inntak av mettet fett. Også de andre næringsstoffene vil være med å påvirke dette samspillet. Et høyt inntak av karbohydrater og påfølgende økt fettsyresyntese i leveren vil for eksempel kunne føre til større og mer triglyseridholdige VLDL-partikler. Hvordan protein påvirker denne sammenhengen vites lite om.\nForstyrret lipidmetabolisme og dermed økt risiko for hjertesykdom påvirkes i stor grad også av andre ting enn kostholdet, deriblant overvekt og metabolsk syndrom."
  },
  {
    "objectID": "artikler/metabolismen/lipoproteinmetabolismen.html#oppsummering",
    "href": "artikler/metabolismen/lipoproteinmetabolismen.html#oppsummering",
    "title": "Lipoproteinmetabolismen",
    "section": "Oppsummering",
    "text": "Oppsummering\n\nFettløselige stoffer fraktes i blodet inkorporert i lipoproteiner.\nVi har ulike typer lipoproteiner som har ulike oppgaver.\n\nKylomikroner og VLDL frakter triglyserider til målcellene.\nLDL transporterer kolesterol til målcellene.\nHDL gjennomfører revers kolesteroltransport tilbake til leveren.\nLipoproteinmetabolismen er dynamisk, og det er flere enzymer som spiller inn på det komplekse samspillet.\nDe ulike lipoproteinene er ikke like aterogene, og de minste LDL-partiklene ser ut til å ha det største aterogene potensialet. Fordelingen mellom de ulike partiklene styres av mange faktorer.\n\n\nI denne artikkelen har jeg prøvd å gi en innføring i hvordan lipoproteinmetabolismen foregår. Jeg håper det har kommet tydelig frem at dette er et komplekst samspill. Selv om det er hevet over enhver tvil at lipidmetabolismen spiller en sentral rolle når det kommer til risikoen for metabolske sykdommer, og spesielt hjertesykdom, er det mye vi enda ikke vet. Fettmetabolismen i leveren er helt sentral for hvilke lipoproteiner som produseres og i hvilken mengde. Genetiske forskjeller som påvirker de ulike involverte prosessene vil også påvirke hvordan vi responderer på f.eks. kosthold. Gjennomsnittseffekten av en intervensjon i en større populasjon trenger ikke å representere effekten hos hver enkelt. For eksempel trenger ikke rådene om å redusere inntaket av mettet fett å slå positivt ut hos alle, selv om det er godt grunnlag for å si at gjennomsnittseffekten i populasjonen som helhet vil være gunstig om alle fulgte dette rådet. Problemet i denne sammenhengen er at vi per i dag ikke har mulighet til å si noe sikkert om hvem som vil respondere på hvilken måte, og da må rådene baseres på den informasjonen som er tilgjengelig."
  },
  {
    "objectID": "artikler/metabolismen/kolesterolmetabolismen.html",
    "href": "artikler/metabolismen/kolesterolmetabolismen.html",
    "title": "Kolesterolmetabolismen",
    "section": "",
    "text": "Tilbake til artikkelserien om metabolismen\nKolesterol er en livsviktig forbindelse, og kanskje det ernæringsrelaterte molekylet som er mest debattert. Alle cellene i kroppen vår inneholder kolesterol, og vi finner det både i maten vi spiser og lager det selv i leveren. I denne artikkelen får du en innføring i hvordan kolesterolmolekylet dannes, hva det brukes til og hvordan vi kvitter oss med det.\nLes også artikkelen om lipoproteinmetabolismen."
  },
  {
    "objectID": "artikler/metabolismen/kolesterolmetabolismen.html#produksjon-av-kolesterol",
    "href": "artikler/metabolismen/kolesterolmetabolismen.html#produksjon-av-kolesterol",
    "title": "Kolesterolmetabolismen",
    "section": "Produksjon av kolesterol",
    "text": "Produksjon av kolesterol\nKolesterol produseres hovedsakelig i leveren, men de fleste andre celler har også kapasitet til å produsere noe selv. Kolesterol produseres i tre faser, og utgangspunktet er tokarbonenheten Acetyl-CoA. Som vi har sett i artiklene om glukose- og fettmetabolismen så er acetyl-CoA nedbrytningsproduktet som kan fraktes videre inn i sitronsyresyklusen for videre energiproduksjon. I artikkelen om ketonmetabolismen så vi at acetyl-CoA også er utgangspunktet for produksjon av disse vannløselige energimolekylene.\nKolesterol består av 27 karbonatomer, og alle disse kommer fra Acetyl-CoA. Byggestenen i kolesterolsyntesen er en aktivert isoprenenhet som heter isopentenyl pyrofosfat. I det første av de tre syntesefasene produseres denne fra acetyl-CoA. I den neste fasen kobles seks slike enheter sammen og danner squalene. I den siste fasen omdannes squalene til kolesterol. Her kommer en gjennomgang av de tre fasene.\n\n1. Produksjon av isopentenyl pyrofosfat\nDet første steget i kolesterolsyntesen finner steg i levercellenes cytosol. Det første som skjer i denne prosessen kjenner vi igjen fra ketonmetabolismen, der tre acetyl-CoA går sammen og danner 3-hydroksy-3-metylglutaryl-CoA (HMG-CoA). I ketonmetabolismen så vi at dette kunne metaboliseres videre til ketonlegemet acetoacetat. HMG-CoA kan også brukes til kolesterolsyntese, og det hastighetsregulerende enzymet her er HMG-CoA reduktase, som omdanner HMG-CoA til mevalonat.\nI tre energikrevende enzymatiske steg blir mevalonat omdannet til isopentenyl pyrofosfat, som inneholder 5 karbonatomer. Figuren under oppsummerer den første fasen i kolesterolsyntesen.\n\n\n\n2. Produksjon av squalene\nSqualene inneholder 30 karbonatomer, og vi trenger derfor seks isopentenyl pyrofosfat for å lage et squalenemolekyl. Det første som skjer er at isopentenyl pyrofosfat blir isomerisert og det dannes dimetylallyl pyrofosfat. Disse molekylene har begge fem karbonatomer, og disse kobles sammen og danner tikarbonenheten geranyl pyrofosfat. Deretter kobles enda et isopentenyl pyrofosfat til, og vi sitter igjen med farnesyl pyrofosfat, som har 15 karbonatomer. Det er det samme enzymet som katalyserer begge disse kondenseringsreaksjonene, og det heter geranyl transferase.\nFor å produsere squalene så kobles to farnesyl pyrofosfat sammen, i en reaksjon katalysert av squalene syntase.  Figuren under oppsummerer den andre fasen i kolesterolsyntesen.\n\n\n\n3. Kolesterolproduksjon\nI den siste fasen får vi dannet kolesterol fra squalene. Først må squalene aktiveres ved å omdannes til squalene epoksid (2,3-oksidosqualene). Oksidosqualene syklase katalyserer omdanning av oksidosqualene til lanosterol, og ved fjerning av tre metylgrupper får vi til slutt dannet det ferdige kolesterolmolekylet. Dette skjer over en rekke på 19 enzymatiske reaksjoner. Figuren under oppsummerer den siste fasen."
  },
  {
    "objectID": "artikler/metabolismen/kolesterolmetabolismen.html#regulering-av-kolesterolsyntesen",
    "href": "artikler/metabolismen/kolesterolmetabolismen.html#regulering-av-kolesterolsyntesen",
    "title": "Kolesterolmetabolismen",
    "section": "Regulering av kolesterolsyntesen",
    "text": "Regulering av kolesterolsyntesen\nKolesterol er et livsnødvendig molekyl, og vi kan i tillegg til å produsere det selv også få det fra kostholdet. For at kolesterolmengdene skal være under en viss kontroll så reguleres syntesen blant annet i forhold til hvor mye som tilføres gjennom maten vi spiser.\nDen intracellulære konsentrasjonen av kolesterol fungerer som en viktig feedbackmekanisme, og denne virker først og fremst inn på det hastighetsregulerende enzymet i kolesterolsyntesen, HMG-CoA reduktase. Dette enzymet kontrolleres på gennivå av sterol reguleringselementbindende protein (SREBP), som binder til DNA og øker transkripsjonen av HMG-CoA reduktase-proteinet. Når mengden kolesterol i cellen synker så binder SREBP i større grad til DNA, og da øker kolesterolsyntesen. Det motsatte skjer når kolesterolmengden inne i cellen øker. Produksjonen av HMG-CoA hemmes også av sine egne metabolitter.\nØkte konsentrasjoner av kolesterol i cellen vil også øke nedbrytningen av HMG-CoA reduktase, som også er med å regulere aktiviteten til enzymet. Mengden kolesterol og andre metabolitter i cellen regulerer altså både transkripsjon og translasjon av HMG-CoA reduktase så vel som nedbrytning av enzymet. HMG-CoA reduktase reguleres også hormonelt. Insulin stimulerer mens glukagon og adrenalin hemmer enzymet.\nKostholdet kan også påvirke kolesterolsyntesen. Økt inntak av kolesterol fra maten kan midlertidig øke mengden kolesterol, men dette vil som nevnt over føre til at egenproduksjonen reduseres. Mye mettet fett i kostholdet kan gi økt mengde substrat (Acetyl-CoA) for kolesterolsyntese som følge av økt nedbrytning av disse fettsyrene i leveren og derfor også kan bidra til økt syntese. I tillegg vil økt konsentrasjon av fritt kolesterol i leveren gjøre at den i mindre grad tar opp kolesterol fra blodet, slik at blodnivåene øker. Man har sett at mettet fett kan hindre esterifiseringen av kolesterol og dermed øke mengden fritt kolesterol. Flerumettet fett er satt i forbindelse med redusert kolesterolnivå, men mekanismene for dette er ikke kjent. Dette påvirkes også av det totale kostholdet, og den sterkeste pådriveren for økt kolesterolsyntese er et spisemønster som fører til overvekt.\nStatiner er kolesterolsenkende medikamenter som virker ved å hemme det hastighetsregulerende enzymet HMG-CoA reduktase."
  },
  {
    "objectID": "artikler/metabolismen/kolesterolmetabolismen.html#funksjoner",
    "href": "artikler/metabolismen/kolesterolmetabolismen.html#funksjoner",
    "title": "Kolesterolmetabolismen",
    "section": "Funksjoner",
    "text": "Funksjoner\nKolesterol er en bestanddel i alle cellemembranene våre, og er med å justere fluiditeten i disse. Dette påvirker blant annet hvor lett andre molekyler passerer gjennom membranen. Mer kolesterol gjør membranen mer rigid, mens en lavere mengde kolesterol gjør membranen mer flytende. Kolesterol er også en viktig byggestein for en lang rekke molekyler.\nUtenom å inngå i cellemembraner er den største oppgaven å være substrat for gallesaltene, noe omtrent 80% av kolesterolet brukes til. Disse produseres i leveren og er viktige for fordøyelsen av fett. Etter fettabsorbsjonen i tarmen kan gallesaltene reabsorberes og brukes på nytt. Dette er imidlertid også den primære veien vi kvitter oss med kolesterol, da ikke alle gallesaltene blir reabsorbert. Når vi spiser fiber så kan dette binde seg til gallesalter og hindre reabsorbsjon Dette er mekanismen som ligger til grunn for at fiber har en kolesterolsenkende effekt, da dette medfører at mer kolesterol må brukes til å produsere nye gallesalter.\nKolesterol er også byggestein for steroidhormonene våre, deriblant kjønnshormonene testosteron og østrogen. Glukokortikoider og mineralokortikoider, som er med å regulere prosesser som energimetabolisme og blodtrykk, er andre eksempler på steroidhormoner som produseres fra kolesterol. Siden steroidhormonene inneholder færre karbonatomer enn kolesterolmolekylet er det første steget å fjerne seks karbonatomer og danne en forbindelse som heter pregnenolon. Det er deretter pregnenolon som er forløper for alle disse hormonene. Figuren under viser en oversikt over hvordan de ulike steroidhormonene produseres fra pregnenolon.\n\nNår vi danner nytt D-vitamin i huden som følge av soleksponering så er en kolesterolforbindelse, 7-dehydrokolesterol, utgangspunktet for denne syntesen.\nKolesterol er en viktig bestanddel av lipoproteinene, som er ansvarlig for å frakte fettløselige forbindelser i blodet. Når vi snakker om bra og dårlig kolesterol så er det egentlig de ulike lipoproteinene det er snakk om, da molekylet kolesterol er det samme i alle tilfeller. De ulike lipoproteinene og deres metabolisme kommer jeg tilbake til i en egen artikkel.\nArtikkelen er sist oppdatert oktober 2013"
  },
  {
    "objectID": "artikler/metabolismen/glykogenmetabolismen.html",
    "href": "artikler/metabolismen/glykogenmetabolismen.html",
    "title": "Glykogenmetabolismen",
    "section": "",
    "text": "Tilbake til artikkelserien om metabolismen\nKarbohydrater er et energigivende næringsstoff, og flere av kroppens celler er avhengig av glukose som energikilde. I artikkelen om karbohydratmetabolismen kunne du lese at vi selv kan produsere glukose for å dekke behovet, gjennom glukoneogenesen. Et annet viktig aspekt er det at vi også har egne lagre av karbohydrater, som er spesielt viktig for å regulere blodsukkeret og dermed cellenes tilgang til glukose. Disse karbohydratlagrene kalles glykogen, og finnes i leveren og skjelettmusklene."
  },
  {
    "objectID": "artikler/metabolismen/glykogenmetabolismen.html#glykogen",
    "href": "artikler/metabolismen/glykogenmetabolismen.html#glykogen",
    "title": "Glykogenmetabolismen",
    "section": "Glykogen",
    "text": "Glykogen\nGlykogen er en lett tilgjengelig lagringsform for glukose. Et glykogenmolekyl består av lange, forgrenede kjeder av glukose, glukosylresiduer, som springer ut fra et protein som heter glykogenin. Disse glukosekjedene kan sammenlignes med stivelsesmolekylet amylopektin, og hvert glykogenmolekyl inneholder ca. 450 glukosemolekyler. Glukosemolekylene er bundet sammen med to typer glykosidbindinger, α-1,4 som binder glukosemolekyler sammen i en lang kjede og α-1,6 som lager forgreininger, noe som gjør at strukturen blir som den blir. Den ytterste enden av glukosekjeden kalles den ikke-reduserende enden, og her finner vi en fri OH-gruppe.\nForgreining av glukosekjedene er viktig for å lagre glukosemolekylene så effektivt som mulig. Strukturen gjør molekylet mer løselig, og i tillegg dannes det veldig mange ikke-reduserende ender, der enzymene som sørger for både oppbygging og nedbryting av glykogenmolekylet kan gjøre jobben sin. Forgreining muliggjør rask innlagring og utnyttelse av glukose i glykogen.\nVi finner glykogen lagret i leveren og i skjelettmusklene. Leveren kan lagre glykogen tilsvarende omtrent 10% av sin egenvekt noe som tilsvarer rundt 100-150g. Musklene kan lagre glykogen tilsvarende 1-2% av sin egenvekt. Leverglykogenet brukes for å opprettholde konsentrasjonene av glukose i blodet, mens muskelglykogenet brukes som en lokal energikilde i muskelen det er lagret i. Glykogenet lagres i cellenes cytoplasma i form av små korn, med en diameter på 10-40nm. Å lagre mange glukosemolekyler som et større makromolekyl gjør det mulig å lagre større mengder glukose uten at det blir for store endringer i det osmotiske trykket.\nGlykogenmetabolismen inkluderer både syntese og nedbrytning av glykogen - prosessene som regulerer lagring og frigjøring av glukose."
  },
  {
    "objectID": "artikler/metabolismen/glykogenmetabolismen.html#glykogensyntese",
    "href": "artikler/metabolismen/glykogenmetabolismen.html#glykogensyntese",
    "title": "Glykogenmetabolismen",
    "section": "Glykogensyntese",
    "text": "Glykogensyntese\nGlykogensyntesen, er prosessen der karbohydrater lagres for senere bruk. Ett og ett glukosemolekyl hektes på den ikke-reduserende enden av det voksende glykogenmolekylet, og for å hektes på må glukosemolekylet først aktiveres til UDP-glukose. UDP står for uridin difosfat, og er en uridinbase med to fosfatgrupper bundet til seg. UDP-glukose er et glukosemolekyl med UDP bundet til karbon nummer 1.\nNår glukosen tas opp i cellen så vil glukosemolekylet først fosforyleres til glukose-6-fosfat (G6P), for å hindre glukosen i å fraktes ut av cellen igjen. Denne fosforyleringen skjer ved hjelp av hexokinase. G6P kan deretter, ved hjelp av enzymet fosfoglukomutase, omdannes til glukose-1-fosfat (G1P). UDP-glukose dannes i en reaksjon mellom glukose-1-fosfat (G1P) og uridin-trifosfat (UTP), og sluttproduktene er UDP-glukose og pyrofosfat (to frie fosfatgrupper). Denne reaksjonen katalyseres av enzymet UDP-glukose pyrofosforylase. I utgangspunktet er denne reaksjonen reversibel, men ettersom pyrofosfatet raskt metaboliseres videre så går reaksjonen hovedsakelig i retning av å produsere UDP-glukose. Ett og ett glukosemolekyl overføres til en voksende glukosekjede på glykogenmolekylet. Enzymet glykogen syntase katalyserer denne reaksjonen og det dannes α-1,4-bindinger mellom glukosemolekylene. UDP-gruppen frigjøres i denne prosessen. Denne prosessen er illustrert i figuren under.\n\nGlykogen syntase kan bare overføre glukosemolekyler til glukosekjeder som allerede består av minst fire glukosemolekyler. Derfor er glykogensyntesen avhengig av et startpunkt, og dette skapes av proteinet glykogenin, som består av to subenheter. Hver av disse subenhetene er i stand til å sørge for at glukosemolekyler fra UDP-glukose fester seg på den andre subenheten, og dette utgjør starten på syntesen av et nytt glykogenmolekyl.\nEttersom glykogenmolekylet lagrer glukosemolekylene i forgreinede kjeder, og glykogen syntase bare kan danne bindinger som legger til glukosemolekyler i en lineær kjede, er glykogensyntesen også avhengig av en siste prosess. Forgreininger dannes etter at glykogen syntase har laget en lang rekke med glukosemolekyler. I prosessen med å lage en forgreining brytes en α-1,4-glykosidbinding, og en gruppe glukosemolekyler fraktes til et annet sted på glykogenmolekylet der det dannes en α-1,6-glykosidbinding. Denne prosessen katalyseres av enzymet amylo-(1,4–1,6)-transglycosylase, også kjent som forgreiningsenzymet."
  },
  {
    "objectID": "artikler/metabolismen/glykogenmetabolismen.html#glykogennedbrytning",
    "href": "artikler/metabolismen/glykogenmetabolismen.html#glykogennedbrytning",
    "title": "Glykogenmetabolismen",
    "section": "Glykogennedbrytning",
    "text": "Glykogennedbrytning\nNedbrytningen av glykogen kalles glykogenolyse og er prosessen der glukosemolekyler spaltes av glykogenmolekylet. Endeproduktet fra glykogenolysen er G6P, og dette molekylet har tre ulike skjebner. Det kan gå inn i glykolysen og dermed frigjøre energi som kan brukes av cellene, det kan defosforyleres til fri glukose og sendes ut i blodet eller det kan gå inn i pentose-fosfatveien og danne NADPH og ribose.\nNedbrytningen av glykogen fører altså til frigjøring av G6P, og denne prosessen skjer i tre steg. Først frigjøres G1P, deretter remodeleres glykogenet for å muliggjøre videre nedbrytning og til slutt omdannes G1P til G6P som kan metaboliseres videre. Disse prosessene krever fire ulike enzymer, ett for frigjøring av G1P, to for remodelering av glykogen og ett for omdanning til G6P.\nFrigjøring av G1P (et glukosemolekyl med en fosfatgruppe koblet til karbon nummer 1 fra glykogen skjer ved hjelp av enzymet glykogen fosforylase. Dette enzymet spalter av et glukosemolekyl fra den ikkereduserende enden av glukosekjeden ved å koble på en fosfatgruppe. Denne reaksjonen er avhengig av vitamin B6 som kofaktor.\n\nGlykogen fosforylase spalter imidlertid bare α-1,4-bindingene, og aktiviteten stopper opp når det gjenstår fire glukosemolekyler av en kjede. Når vi kommer hit må glykogenmolekylet remodeleres ved hjelp av andre enzymer for at frigjøringen av G1P kan fortsette. Remodeleringen av glykogen skjer ved hjelp av to enzymer. Når en forgrening er redusert til fire glukosemolekyler vil et transferaseenzym overføre de tre ytterste til en annen gren. Det siste glukosemolekylet er bundet til resten av glykogenmolekylet ved en α-1,6-binding, og denne spaltes av hydrolytisk ved hjelp av en α-1,6-glukosidase. Dette frigjør ett fritt glukosemolekyl. Remodeleringen gjør altså at den forgreinede strukturen gjøres om til lineære glukosekjeder, slik at fosforylasen kan fortsette å frigjøre G1P fra enden.\n\nG1P må omdannes til G6P for å kunne metaboliseres videre, og dette skjer ved hjelp av enzymet fosfoglukomutase, som først fester på en fosfatgruppe på karbon nummer 6 og deretter spalter av fosfatgruppen på karbon nummer 1.\nSom nevnt kan G6P enten metaboliseres i den aktuelle cellen eller defosforyleres til fri glukose og sendes ut i blodet. Det siste skjer ved hjelp av enzymet glukose-6-fosfatase, som spalter av fosfatgruppen. Dette enzymet finnes i leveren, noe som gjør at leveren kan sende glukosen ut i blodbanen som blodsukker (leveren bruker ikke glukose som energikilde i særlig grad). Muskelvev mangler dette enzymet, så G6P fra glykogennedbrytning i muskel metaboliseres videre til energi i den aktuelle muskelcellen."
  },
  {
    "objectID": "artikler/metabolismen/glykogenmetabolismen.html#regulering-av-glykogenmetabolismen",
    "href": "artikler/metabolismen/glykogenmetabolismen.html#regulering-av-glykogenmetabolismen",
    "title": "Glykogenmetabolismen",
    "section": "Regulering av glykogenmetabolismen",
    "text": "Regulering av glykogenmetabolismen\nSom vi har sett så er glykogenmolekylet bygget opp slik at både syntese og nedbrytning kan skje raskt og effektivt. Av praktiske grunner så skjer ikke dette samtidig, men hvordan reguleres dette? Glykogensyntesen styres hovedsakelig av glykogen syntase, mens nedbrytningen først og fremst styres av glykogen fosforylase. Regulering av aktiviteten til disse enzymene bestemmer om vi skal lagre eller frigjøre glukosemolekyler fra glykogenet. Muskel- og leverglykogen har ulike bruksområder og reguleres derfor uavhengig av hverandre. Mens muskelglykogenet bare brukes som energikilde lokalt i muskelcellene, brukes leverglykogenet utelukkende for å eksportere glukose til blodet for bruk andre steder.\nPå et overordnet plan vil glykogensyntese og -nedbrytning aktiveres som følge av tilgang på energimetabolitter og energibehov. Muskelglykogensyntese aktiveres i hvile, mens nedbrytning aktiveres når vi er i aktivitet. Leverglykogenmetabolismen reguleres for å kontrollere blodsukkeret, og glykogensyntesen stimuleres når blodsukkeret stiger og nedbrytning aktiveres når blodsukkeret er lavt. Regulering av enzymaktiviteten skjer både ved fosforyleringskaskader og hormonelt.\nI grove trekk vil fosforylering (binding av en fosfatgruppe) av de sentrale enzymene i glykogensyntese og -nedbrytning ha motsatte effekter. Fosforylering av glykogen syntase inaktiverer enzymet, mens fosforylering av glykogen fosforylase aktiverer enzymet. Dette hindrer at syntese og nedbrytning skjer samtidig, og kalles gjensidig eller allosterisk regulering.\nSyntese og nedbrytning av glykogen, både i lever og muskel, reguleres også hormonelt. På same måte som med fosforyleringskaskadene så har hormonene også motsatte effekter på syntese og nedbrytning. Adrenalin og glukagon stimulerer nedbrytning ved å aktivere glykogen fosforylase og hemme glykogen syntase. Adrenalin har sin primære effekt på muskelglykogenet, mens glukagon først og fremst stimulerer nedbrytning av leverglykogen. Insulin stimulerer glykogensyntese ved å aktivere glykogen syntase, samtidig som at økte nivåer av glukose inni cellene hemmer nedbrytningen.\nArtikkelen er sist oppdatert august 2013"
  },
  {
    "objectID": "artikler/metabolismen/genetikk.html",
    "href": "artikler/metabolismen/genetikk.html",
    "title": "Genetiske og metabolske sykdommer - genetikk",
    "section": "",
    "text": "Tilbake til artikkelserien om metabolismen\nDet er mange årsaker til sykdom, og flere av disse finnes i arvematerialet vårt. Jeg er på ingen måte en ekspert når det gjelder gener og arv, men for å forstå hvordan gener og sykdom henger sammen er det nyttig å ha en liten oversikt over hvordan dette fungerer. I denne første delen vil jeg derfor gi deg en overfladisk innføring i genetikken, slik at du har denne kunnskapen i bunn før neste del!\nSammenhengen mellom genuttrykk og sykdom er et område der kunnskapen vokser i et stort tempo. Hele tiden kartlegges nye gener, og det forskes mye på hvordan de ulike genene kan bidra til å skape sykdom, eventuelt gjøre folk predisponert for å utvikle sykdom. Et relativt nytt felt innenfor genetikken er det som kalles epigenetikk, som kort fortalt handler om ting som påvirker hvilke deler av genene våre som uttrykkes og dermed påvirker oss. Genene våre kan nemlig slås av og på, og epigenetiske mekanismer er med å styre dette.\nArtikkelen er ganske lang, så du kan med fordel dele lesingen opp i flere bolker. Hovedformålet er at den skal kunne brukes som et oppslagsverk!"
  },
  {
    "objectID": "artikler/metabolismen/genetikk.html#dna",
    "href": "artikler/metabolismen/genetikk.html#dna",
    "title": "Genetiske og metabolske sykdommer - genetikk",
    "section": "DNA",
    "text": "DNA\nLa oss begynne med det helt grunnleggende. Hele arvematerialet/genomet vårt er lagret i DNA-molekylet. DNA er en nukleinsyre, og navnet er en forkortelse for deoksyribonukleinsyre. Molekylet består av en lang rekke nukleotider, som består av et sukkermolekyl (deoksyribose), en fosfatgruppe og en base. De ulike basene er purinene adenosin (A)og guanin (G), og pyrimidinene tymin (T) og cytosin (C). DNA er dobbelttrådet, noe som betyr at det er to nukleotidbånd. Disse holdes sammen ved at basene binder til hverandre, der A binder til T og C til G.\nHver celle inneholder rundt to meter med DNA, som er pakket sammen på en svært effektiv måte. Først er den lange DNA-tråden tvinnet rundt noen proteiner som kalles histoner. Dette gir en struktur som kan minne om perler på en snor, og disse perlene kalles nukleosomer. Deretter er nukleosomene pakket sammen for å danne kromatinfibre, som igjen er pakket sammen og utgjør kromosomene våre, som vi totalt har 46 av."
  },
  {
    "objectID": "artikler/metabolismen/genetikk.html#molekylærbiologiens-sentrale-dogma",
    "href": "artikler/metabolismen/genetikk.html#molekylærbiologiens-sentrale-dogma",
    "title": "Genetiske og metabolske sykdommer - genetikk",
    "section": "Molekylærbiologiens sentrale dogma",
    "text": "Molekylærbiologiens sentrale dogma\nGenene våre er med å bestemme hvilke proteiner som produseres i cellene våre. Det er disse proteinene som utfører de ulike oppgavene i kroppen, som byggesteiner, enzymer, transportproteiner, hormoner osv. Alt arvematerialet vårt ligger som nevnt lagret i DNA inne i kjernen i hver eneste celle. Her ligger oppskriften på hvert eneste protein som produseres i kroppen.\nDet sentrale dogmaet innen molekylærbiologi sier at informasjon overføres fra DNA til RNA (ribonukleinsyre) via en mekanisme som kalles trankripsjon. Her overføres en liten bit av den enorme mengden informasjon som ligger lagret i DNA over til et RNA-molekyl, som deretter fraktes ut av cellekjernen. Det neste steget heter translasjon, der informasjonen i RNA brukes til å produsere et eller flere spesifikke proteiner i ribosomene som finnes i alle celler.\n\nUnder transkripsjonen får vi dannet RNA, som skiller seg fra DNA ved at det er enkelttrådet og basen T er byttet ut med uracil (U). Det finnes flere ulike RNA-molekyler, men i denne omgangen holder vi oss til messenger RNA (mRNA), siden det er denne som koder for et protein. mRNA fraktes ut av cellekjernen og til ribosomene, der proteinsyntesen finner sted.\nMen det sentrale dogmaet er mer komplisert enn det ser ut til! Før proteinsyntesen kan starte må mRNA modifiseres, noe som omtales som posttranskripsjonell modifikasjon. Det viktigste steget er fjerning av ikke-kodende områder (introner) og sammensetting av de kodende områdene (exoner). Et mRNA-molekyl inneholder vanligvis flere exoner, noe som gir muligheten til at de kan settes sammen på ulike måter. Dette kalles alternativ splicing, og gjør at et mRNA-molekyl kan kode for flere ulike proteiner.\nEtter at proteinet er produsert kan det også endres, ved såkalt posttranslasjonell modifikasjon. Dette kan innebære kutting av peptidkjeden, binding av molekyler som aktiverer/inaktiverer proteinet (fosforgrupper, små sukkermolekyler, hydroksylgrupper eller andre) og at flere peptider kan bindes sammen for å danne et større protein. Selve foldingen av peptidkjeden er også viktig for proteinets funksjon. Degradering av defekte proteiner kan også regnes med blant disse modifikasjonene."
  },
  {
    "objectID": "artikler/metabolismen/genetikk.html#genotypefenotype-og-arv",
    "href": "artikler/metabolismen/genetikk.html#genotypefenotype-og-arv",
    "title": "Genetiske og metabolske sykdommer - genetikk",
    "section": "Genotype/Fenotype og arv",
    "text": "Genotype/Fenotype og arv\nBegrepet genotype beskriver rett og slett det totale arvematerialet vårt, altså all informasjonen som ligger i DNA. Fenotype er et begrep som beskriver egenskaper, altså hvilke gener som uttrykkes. Lik genotype kan uttrykkes svært ulikt og gi opphav til mange ulike fenotyper, og samme fenotype kan også komme fra ulike genotyper. Genotype + miljø = fenotype!\nVi mennesker har totalt 46 kromosomer, der vi har arvet 23 fra mor og 23 fra far. De første 22 kromosomene koder for de samme egenskapene, mens det siste er kjønnskromosomet som avgjør om vi blir gutt eller jente. Både mor og far har to av hvert kromosom, og overfører ett av hvert til barnet, slik at ditt arvemateriale er en kombinasjon av dine foreldres arvemateriale, som igjen er en kombinasjon fra deres foreldre osv. Rekombinasjon er en prosess der en del av kromosomet fra mor bytter plass med tilsvarende del av kromosomet fra far. Dette gjør at dine kromosomer ikke lenger er nøyaktige kopier.\nEn spesifikk plassering i genomet kalles et locus. Siden vi har arvet hvert kromosom i to kopier, et fra far og ett fra mor, har vi også arvet to utgaver av hvert locus. Dersom et locus finnes i ulike varianter, kalles de ulike variantene for alleler. Vi har med andre ord to alleler som koder for de samme tingene. Dersom de to allelene våre er like kalles det homozygot, mens heterozygot beskriver en situasjon der vi har to ulike alleler. Hver person kan maksimalt ha to ulike alleler, men i samfunnet kan det være mange ulike alleler, noe som øker den genetiske variasjonen. Allele-frekvensen sier noe om hvor vanlige de ulike allelene er i en populasjon.\nNoen alleler er dominante, noe som betyr at dersom du er heterozygot så vil denne allelen trumfe gjennom med sine egenskaper. Andre alleler er recissive, noe som vil si at man trenger to like alleler for at egenskapen skal uttrykkes. Dette er veldig aktuelt når det kommer til genetiske sykdommer. Sykdommer som arves dominant forutsetter at en av foreldrene har sykdommen selv. Andre sykdommer kan arves recissivt, noe som betyr at både far og mor må bringe videre den ødelagte allelen som gir sykdommen. Siden allelen er recissiv, kan sykdommen være uoppdaget hos både far og mor, og de kan være heterozygote bærere av sykdommen.\nEt gen defineres som en del av DNA som bidrar til fenotype/funksjon. Det er mange gener som enda ikke har en kjent funksjon, samtidig som mutasjoner i disse kan være assosiert med sykdom. Tidligere tenkte man at ett gen kodet for en bestemt egenskap, men nå vet vi at de fleste genene er involvert i flere ulike egenskaper, noe som har ført til uttrykket QTL (quantitative trait loci), og en QTL inkluderer alle genene som er involvert i en spesifikk egenskap."
  },
  {
    "objectID": "artikler/metabolismen/genetikk.html#evolusjon",
    "href": "artikler/metabolismen/genetikk.html#evolusjon",
    "title": "Genetiske og metabolske sykdommer - genetikk",
    "section": "Evolusjon",
    "text": "Evolusjon\nEvolusjon er definert som endringer i allele-frekvensen over tid. Dette skyldes hovedsakelig det som kalles naturlig seleksjon og genetisk drift. Naturlig seleksjon betyr at bare de som overlever og dermed får videreført sine gener påvirker neste generasjon. I dag påvirker dette oss i svært liten grad, siden de fleste får videreført arvematerialet sitt uavhengig av faktorer som tidligere ville medført tidlig død og mangel på reproduksjon. Kunstig seleksjon beskriver det som skjer med en del dyreraser, der vi mennesker styrer hvilke dyr som parrer seg med hverandre. Dette gjelder også til en viss grad for mennesker, siden vi har en tendens til å tiltrekkes de som ligner oss selv. Dette er ikke naturlig seleksjon siden det ikke er overlevelse og evne til reproduksjon som bestemmer, men vårt valg om hvem vi velger å få barn sammen med.\nDen genetiske driften handler om at hvert menneske har to alleler, der bare ett av disse gis videre til barnet. Hvilken allele som videreføres er tilfeldig, men den genetiske driften i en populasjon vil over tid føre til dominans fra en allele, noe som f.eks. er grunnen til at en stadig større andel av menneskene i vår del av verden nå kan fordøye laktose."
  },
  {
    "objectID": "artikler/metabolismen/genetikk.html#genetisk-kode-og-mutasjoner",
    "href": "artikler/metabolismen/genetikk.html#genetisk-kode-og-mutasjoner",
    "title": "Genetiske og metabolske sykdommer - genetikk",
    "section": "Genetisk kode og mutasjoner",
    "text": "Genetisk kode og mutasjoner\nRekkefølgen av nukleotidene utgjør nukleotidsekvensen. Denne leses alltid i en bestemt rekkefølge (5’ -&gt; 3’). Tre og tre baser koder for en bestemt aminosyre, og dette kalles et kodon. På denne måten avgjøres rekkefølgen på aminosyrene, som igjen avgjør hvilke egenskaper det nye proteinet får. Et bestemt kodon signaliserer starten på translasjonen, mens vi har tre såkalte stoppkodon som signaliserer at translasjonen skal stoppe. Den genetiske koden leses derfor tre og tre baser om gangen, noe som kalles leserammen. Den genetiske koden viser oss hvilke aminosyrer de ulike kodonene koder for.\n\nEn mutasjon er en endring i nukleotidsekvensen, som gjør at proteinet som dannes ikke blir som det skal. Det finnes mange former for mutasjoner, og i dagligtalen brukes begrepet bare om de mutasjonene som gir opphav til sykdommer, der det mest kjente eksempelet er kreft. Her kommer en kort innføring i de ulike formene for mutasjoner.\n\nSingle Nukleotide Polymorfisms (SNP)\nSNP betegner en mutasjon der en enkelt base er endret. Dette kan få ulike konsekvenser utifra hvordan denne endringen ser ut. Den endelige konsekvensen kommer som følge av at proteinet som dannes ikke blir som det skal. Siden det er flere kodon som koder for den samme aminosyren, er det ikke sikkert at en endring vil få noen konsekvens i det hele tatt. I tillegg er mesteparten av arvematerialet vårt såkalt ikke-kodende, så en mutasjon i en del som ikke koder for et protein vil heller ikke påvirke oss.\n\nEn substitusjonsmutasjon betyr at en base er byttet ut med en annen.  Hvis det nye kodonet koder for den samme aminosyren, sier vi at mutasjonen er stille. Her får vi ingen endring i det nye proteinet. Dersom endringen fører til at kodonet koder for en annen aminosyre, kalles det for en missense-mutasjon, som fører til en endring i det nye proteinet. Dersom endringen gjør et kodon om til et stoppkodon kalles det for en nonsense-mutasjon. Her vil ikke proteinsyntesen kunne fullføres, og proteinet blir ufullstendig.\n\n\n\nInnsettelse eller fjerning av en base kan også forekomme. Dette vil endre hele leserammen, slik at en hel rekke med aminosyrer vil bli annerledes enn det som var meningen.\n\n\n\n\nStørre mutasjoner\nI tillegg til endringer i en nukleotid kan vi også få endringer i flere nukleotider på en gang.\n\nTrinukleotidrepetisjon er en mutasjon der et kodon blir repetert for mange ganger. Dette gjør at det blir satt inn for mange av en aminosyre, noe som endrer strukturen på det nye proteinet.\nInnsettelse eller fjerning av flere nukleotider, f.eks. et helt kodon. I motsettelse til innsettelse eller fjerning av en enkelt nukleotid så vil ikke dette endre leserammen, men vi vil sette inn en ekstra eller fjerne en aminosyre. Dette vil påvirke strukturen på det nye proteinet, som ikke vil virke som det skal.\nMutasjon i splicingregioner, som fører til at mRNA ikke settes sammen riktig. Dette vil gjøre at proteinet ikke blir satt sammen som planlagt.\n\nMutasjoner kan skyldes mange ting. Feil i transkripsjon og translasjon er åpenbare årsaker, og disse skjer hele tiden. Uten ytre påvirkning vil det forekomme omkring 600 mutasjoner per celledeling, men grunnet mange forsvarsmekanismer så får disse svært sjelden konsekvenser for oss. Rekombinasjonsfeil, der kromosomene settes feil sammen kan også gi opphav til mutasjoner. Ytre påvirkning som radioaktiv stråling, kjemikalier, oksidativt stress og mutagener kan øke forekomsten av mutasjoner, og dermed øker også muligheten for at vi får en mutasjon som ender opp med å gjøre skade.\nMutasjoner i en stamcelle kan føre til kreft, mens mutasjoner i en reproduksjonscelle kan føre til at barnet får en medfødt genetisk sykdom eller i større grad er predisponert for sykdom, siden alle cellene til barnet vil inneholde denne mutasjonen i sitt DNA. Samtidig kan mutasjoner også gi oss fordeler, som evnen til å fordøye laktose (melkesukker) eller økt opptak av D-vitamin er gode eksempler på."
  },
  {
    "objectID": "artikler/metabolismen/genetikk.html#epigenetikk",
    "href": "artikler/metabolismen/genetikk.html#epigenetikk",
    "title": "Genetiske og metabolske sykdommer - genetikk",
    "section": "Epigenetikk",
    "text": "Epigenetikk\nEpigenetikk defineres som arvelige former for genuttrykk som ikke skyldes endringer i nukleotidsekvensen. Vi snakker altså om forhold som påvirker hvilke gener som uttrykkes og hvilke som ikke gjør det (fenotype). Med andre ord påvirker disse hvilke deler av DNA som blir transkribert til RNA slik at vi kan lage proteiner.\nEpigenetiske endringer av DNA kan påvirkes av miljømessige faktorer, som dermed kan bidra til å endre genuttrykket. På grunn av dette er epigenetikk et område det forskes mye på, da det kan være en viktig mekanisme i utviklingen av mange sykdommer.\nVi kjenner til flere epigenetiske mekanismer, og her er de viktigste:\n\nDNA-metylering\nBinding av en metylgruppe til DNA vil blokkere binding av transkripsjonsfaktorer, slik at nukleotidsekvensen ikke kan transkriberes til RNA. Vi kan si at DNA-metylering bidrar til å slå av et gen. Metylering av DNA kan arves ned, slik at et avslått gen også kan være avslått i neste generasjon.\n\n\nHistonmodifisering\nDNA er som nevnt organisert rundt histoner. Når denne bindingen er solid kommer ikke transkripsjonsfaktorene til, mens løsere binding øker mulighetene for transkripsjon av DNA. Den mest studerte histonmodifiseringen er det som kalles histonacetylering, som øker muligheten for transkripsjon. Histonene kan også metyleres, men denne mekanismen vet vi foreløpig lite om.\n\n\nKromatinremodelering\nStrukturen av kromatinet påvirker også hvorvidt DNA transkriberes eller ikke. Løse former for kromatin, der transkripsjonsfaktorene kommer lett til, kalles eukromatin. Kromatin som er pakket tettere sammen kalles heterokromatin, og arvematerialet i disse delene er utilgjengelig for transkripsjon. Endringer mellom eukromatin og heterokromatin kalles kromatinremodelering.\nDet finnes også andre epigenetiske mekanismer, som blant annet involverer små, ikke-kodende RNA-molekyler, men dette kommer vi ikke inn på i denne omgang. Dersom du synes epigenetikk er spennende, kan jeg absolutt anbefale deg å sjekke ut en reviewartikkel fra 2010(1) som tar for seg hvordan epigenetiske mekanismer kan forklare sammenhenger mellom kosthold og helse.\nEpigenetikk er veldig spennende når det gjelder kosthold, da både næringsstoffer og andre bioaktive komponenter i maten vi spiser kan påvirke epigenetiske mekanismer, deriblant DNA-metylering og histonacetylering. Det vi spiser kan derfor være med å styre hvilke gener som uttrykkes. Videre forskning på dette kan avdekke til nå ukjente sammenhenger mellom kosthold og sykdom på gennivå. Foreløpig er det foreslått at enkelte komponenter i mat kan bidra til å hemme kreftutvikling nettopp gjennom disse prosessene! Kanskje vil det etter hvert også være mulig å gi personlige kostråd ut ifra genuttrykket vårt? Neste gang kommer jeg inn på prinsippene bak metabolske sykdommer, altså sykdommer som påvirker metabolismen av næringsstoffene.\nReferanser:\n\nChoi SW, Friso S: Epigenetics: A New Bridge between Nutrition and Health. Adv Nutr 2010, 1(1):8-16.\nChampe PC, Harvey RA, Ferrier DR (eds.): Biochemistry, 4 edn: Lippincott Williams&Wilkins; 2008."
  },
  {
    "objectID": "artikler/metabolismen/fysak-karbohydrat.html",
    "href": "artikler/metabolismen/fysak-karbohydrat.html",
    "title": "Karbohydratforbruk under trening",
    "section": "",
    "text": "Tilbake til artikkelserien om metabolismen\nOmsetningen av næringsstoffer under fysisk aktivitet og trening avhenger av hvilken type aktivitet man bedriver, intensitet og varighet. Energiomsetningen vil øke som følge av økt energibehov og forbruk. Ved tung/intens trening vil energiforbruket kunne øke hele 15-20 ganger hvileforbruket for å øke ATP-produksjon i arbeidende muskler. ATP er kroppens primære energimolekyl og produseres via nedbrytning av energilagrene i kroppen og via proteiner, karbohydrater og fett som konsumeres daglig gjennom mat. Med andre ord er det ikke så vanskelig å tenke seg til at maten vi spiser og prestasjoner både på trening og i konkurranse henger sammen. I denne artikkelen ser jeg nærmere på hvordan karbohydratmetabolismen oppfører seg under fysisk aktivitet.\nRelevante artikler"
  },
  {
    "objectID": "artikler/metabolismen/fysak-karbohydrat.html#karbohydrater---vårt-primære-energisubstrat",
    "href": "artikler/metabolismen/fysak-karbohydrat.html#karbohydrater---vårt-primære-energisubstrat",
    "title": "Karbohydratforbruk under trening",
    "section": "Karbohydrater - Vårt primære energisubstrat",
    "text": "Karbohydrater - Vårt primære energisubstrat\nTil tross for en del debatt om hva kroppen forbruker av energi under aktivitet, vil karbohydrater være foretrukket ved høy intensitet på generell basis (Før dere spør; fettadaptasjon vil diskuteres i artikkelen om fett). Hovedgrunnen til det er at man kan hente ut energi hurtig fra karbohydrater under både aerobe (med oksygen) og anaerobe (uten oksygen) forhold.\nGlykogen, lagringsformen for glukose, mobiliseres raskt og effektivt under aktivitet. Da frigjøres glukosemolekyler, som deretter gjennom glykolysen bidrar til ATP-produksjon. Viktigheten av kroppens glykogenlagre kan demonstreres ved at utmattelse ofte kommer som en konsekvens av tomme glykogenlagre og hypoglykemi (lavt blodsukker).\nUnder oppstart av trening vil forbruket av muskelglykogen være høyt, da dette er lett tilgjengelig energi. Vi har imidlertid en energikilde som er enda raskere, nemlig kreatinfosfat. Kreatinfosfat kan donere en fosfatgruppe til ADP, og dermed bidra til hurtig regenerering av ATP under aktivitet med høy intensitet. Lagrene i muskelvevet er små, og brukes opp på kort tid ved denne typen aktivitet. Tidligere trodde man at glykogen ikke ble brutt ned før etter denne innledningsfasen, mens det kan se ut som at en viss prosentandél glykogen (15-25%) brytes ned parallellt med forbruk av kreatinfosfat."
  },
  {
    "objectID": "artikler/metabolismen/fysak-karbohydrat.html#effekt-av-intensitet-og-varighet",
    "href": "artikler/metabolismen/fysak-karbohydrat.html#effekt-av-intensitet-og-varighet",
    "title": "Karbohydratforbruk under trening",
    "section": "Effekt av intensitet og varighet",
    "text": "Effekt av intensitet og varighet\nUnder trening med høy intensitet, og når oksygenopptaket etter hvert ikke strekker til, vil lever- og muskelglykogen brytes ned i enda større grad. Dette er fordi glykolysen ikke er avhengig av oksygen i motsetning til sitronsyresyklusen og elektrontransportkjeden. Dersom det ikke er nok oksygen tilgjengelig til at pyruvat, endepunktet i glykolysen, kan metaboliseres videre i sitronsyresyklusen, kan det fermenteres videre og danne melkesyre. Dette gir mindre energi enn en fullstendig oksidativ forbrenning, men går til gjengjeld raskere.\nGlykogennedbrytning er som sagt høyest tidlig under treningsøkten. Etterhvert som kroppen kommer i gang vil forbruket av glykogen flate ut, men når intensiteten øker, vil glykogennedbrytningen øke proporsjonalt. Ved økende varighet synker nedbrytningen av muskelglykogen samtidig som at økt blodsukker via glykogenolyse i lever kompenserer for dette og øker sitt bidraget til de arbeidende musklene. Det har tidligere blitt estimert at trening over to timer tømmer glykogenlagre i både muskler og lever.\nVed fysisk aktivitet av moderat natur er tapet av kreatinfosfat mindre, og muskelglykogen bidrar med en mye høyere prosentandèl innledningsvis. Når «steady-state»-intensitet er oppnådd deler både lever- og muskelglykogen samt oksidasjon av fettsyrer hovedansvaret for energiproduksjon, fordelingen er dog helt avhengig av intensitet og treningsbakgrunn. Etter hvert som muskelglykogenet tømmes, og blodsukker via glykogenolyse i lever tar over som energikilde, vil også oksidasjonen av fettsyrer øke. Her vil flere kanskje oppleve at intensiteten svekkes, noe som er fordi fett vanligvis omsettes tregere enn glukose og glukoseopptaket i muskler fra blodet ikke er tilstrekkelig til å dekke behovene."
  },
  {
    "objectID": "artikler/metabolismen/fysak-karbohydrat.html#glykogenolyse-i-lever",
    "href": "artikler/metabolismen/fysak-karbohydrat.html#glykogenolyse-i-lever",
    "title": "Karbohydratforbruk under trening",
    "section": "Glykogenolyse i lever",
    "text": "Glykogenolyse i lever\nFrigjøring av glukose fra lever vil øke etterhvert som glykogenlagrene i lever tømmes for å opprettholde blodsukker og for å kompensere for tømming av glykogenlagre i muskler (muskler kan ikke produsere glukose). Denne frigjøringen øker 3-6 ganger sammenlignet med hvile.\nVed moderat intensitet holdes blodsukkeret relativt konstant til tross for økt forbruk av arbeidende muskler, og hypoglykemi vil ikke intreffe før etter flere timer med trening (med forutsetningen om at glykogenlagrene er fulle før trening). Blodsukkernivået vil med andre ord reflektere en balanse mellom hepatisk glukosefrigjøring og forbruk i muskler, og ved moderat intensitet vil denne balansen være stabil. Ved økt intensitet vil balansen øke i favør blodsukker, ettersom glykogenolysen i lever vil øke som følge av feedback fra det sentrale nervesystemet. Over lengre perioder med høy intensitet vil denne balansen derimot svekkes når produksjonen av glukose i lever ikke lenger kan matche forbruket i muskler."
  },
  {
    "objectID": "artikler/metabolismen/fysak-karbohydrat.html#glukoneogenese-i-lever",
    "href": "artikler/metabolismen/fysak-karbohydrat.html#glukoneogenese-i-lever",
    "title": "Karbohydratforbruk under trening",
    "section": "Glukoneogenese i lever",
    "text": "Glukoneogenese i lever\nGlukoneogenesen (nydannelse av glukose) i lever vil også øke under aktivitet, og innebærer nydannelse av glukose fra aminosyrer, glyserol (bestanddel av triglyserider) og melkesyre (laktat). Sistnevnte er en mekanisme som lar oss utnytte energien i melkesyren som dannes under anaerob forbrenning av glukose i musklene. Denne melkesyren fraktes i blodet til leveren, der det produseres ny glukose, og denne prosessen kalles Cori syklus. Den nydannede glukosen kan frigjøres til blodet og transporteres til muskler for energiproduksjon. Generelt sett er dette sett på som et mer effektivt bidrag til leverens glukosefrigjøring under trening kontra hepatisk glykogenolyse. Glukoneogenese spiller dog først en rolle etter at treningen har pågått en stund.\nPå generell basis, dersom trening foregår under anaerob terskel (over denne vil melkesyreproduksjonen øke drastisk), er glyserol foretrukket molekyl for glukoneogenese. Dette gir mening ettersom nedbrytningen av fett er mer effektiv ved moderat intensitet, mens produksjonen av melkesyre vil øke når man kommer over anaerob terskel og være primært substrat for glukoneogenese. Økt bidrag fra glukogene aminosyrer som alanin ser man først under harde, lange økter.\nDe neste artiklene i serien vil fokusere på proteiner, fett og regulering av hvilke næringsstoffer som brukes som substrat.\nTakk til Vegard Lysne for innspill til denne saken, som først og fremst er basert på informasjon fra boken Nutrition and Metabolism in Sports, Exercise and Health."
  },
  {
    "objectID": "artikler/metabolismen/fettsyresyntese.html",
    "href": "artikler/metabolismen/fettsyresyntese.html",
    "title": "Fettsyresyntese",
    "section": "",
    "text": "Tilbake til artikkelserien om metabolismen\nFett er en viktig energikilde, og i artikkelen om betaoksidasjon så vi på hvordan fettsyrene brytes ned for å frigi denne energien. Men fett er også vår viktigste lagringsform for energi, og vi kan syntetisere fettsyrer for å lagre energioverskudd til senere bruk. I denne artikkelen tar vi for oss hvordan vi syntetiserer fettsyrer, og til slutt litt om hvordan nebrytning og syntese av fettsyrer reguleres.\nDenne artikkelen tilhører artikkelserien om metabolismen.\nRelevante artikler:\nFettsyresyntesen er en reversering av reaksjonene vi så ved β-oksidasjonen. Selv om prosessene er motsatte av hverandre, er det også et par ting som skiller dem.\nNår vi produserer nye fettsyrer så kalles prosessen ofte de novo lipogenese, som betyr nydanning av fettsyrer, men her brukes bare fettsyresyntese."
  },
  {
    "objectID": "artikler/metabolismen/fettsyresyntese.html#stegene-i-fettsyresyntesen",
    "href": "artikler/metabolismen/fettsyresyntese.html#stegene-i-fettsyresyntesen",
    "title": "Fettsyresyntese",
    "section": "Stegene i fettsyresyntesen",
    "text": "Stegene i fettsyresyntesen\nUtgangspunktet for fettsyresyntesen er acetyl-ACP, og trekarbonenheten malonyl-ACP donerer to karbonatomer til den voksende fettsyren gjennom en prosess som katalyseres av fettsyre syntase. Det hastighetsregulerende steget i fettsyresyntesen er produksjonen av Malonyl-CoA, som dannes fra acetyl-CoA i en irreversibel prosess ved hjelp av enzymet acetyl-CoA karboksylase, som bruker biotin som kofaktor. Produksjonen av malonyl-CoA er energikrevende, og prosessen koster et ATP-molekyl.\n\nACP er en polypeptidkjede, og binder til andre molekyler omtrent på samme måte som CoA. Acetyl-CoA og malonyl-CoA omdannes til acetyl-ACP og malonyl-ACP ved hjelp av enzymene acetyl- og malonyl transacylase. Som nevnt er det malonyl-ACP som donerer to karboner til den voksende fettsyren, og utgangspunktet for produksjonen av en ny fettsyre er acetyl-ACP.\nFettsyre syntase er enzymkomplekset som katalyserer koblingen av tokarbongruppen fra malonyl-CoA, og dette foregår i fire steg. Dette er en reversering av det som foregikk under β-oksidasjonen.\n\nDet første steget er en kondensering/sammenslåing av Acetyl-ACP og Malonyl-ACP, og produktet av dette er acetoacetyl-ACP, som er et ketoacyl-ACP med fire karbonatomer i kjeden. I denne reaksjonen frigjøres et karbonmolekyl fra malonyl-ACP i form av karbondioksid, og ACP fra acetyl-ACP frigjøres også for å gjøre plass til de nye karbonatomene. Reaksjonen katalyseres av acyl-malonyl-ACP kondenseringsenzym. Dette steget er det motsatte av steg 4 i β-oksidasjonen, der acetyl-CoA ble spaltet av.\nDet andre steget er en reduksjon der det dannes et hydroksyacyl-ACP. Denne reduksjonen skjer ved hjelp av enzymet β-ketoacyl ACP reduktase. Reduksjonsagenten er NADPH, som donerer et hydrogenatom og oksideres til NADP+. Denne reaksjonen er det motsatte av steg 3 i β-oksidasjonen, som var en oksideringsreaksjon.\nDet tredje steget er en dehydreringsreaksjon, der vi ved å fjerne et vannmolekyl får dannet en enoyl-ACP. Reaksjonen drives av enzymet 3-hydroksyacyl ACP dehydratase. Dette steget er det motsatte av det andre steget i β-oksidasjonen, der enoyl-CoA fikk koblet på et vannmolekyl og dannet hydroksyacyl-CoA.\nDet siste steget i fettsyresyntesen er en ny reduseringsreaksjon, der sluttproduktet er en fettsyre som er to karbonatomer lenger enn utgangspunktet. Denne reaksjonen drives av enzymet enoyl ACP reduktase, og igjen er NADPH reduksjonsagent. Dette er det motsatte av den første reaksjonen i β-oksidasjonen, der vi fikk dannet en enoyl-CoA.\n\nFor hver runde av fettsyresyntesen vokser altså fettsyren med to karbonatomer. Sluttproduktet for fettsyresyntesen er en mettet fettsyre med 16 karbonatomer, palmitinsyre. Enzymet thioesterase spalter av ACP slik at vi sitter igjen med en ferdig fettsyre.\n\nAlle karbonatomene i den endelige fettsyren kommer fra acetyl-CoA (som først omdannes til malonyl-CoA), som vi kan få fra nedbrytning av fettsyrer eller glukose. Når vi lagrer overskuddsenergi fra glukose som fett så må glukosen først gå gjennom glykolysen for å danne acetyl-CoA, som deretter går inn i fettsyresyntesen for å produsere fettsyrer. Produksjonen av acetyl-CoA skjer i mitokondriene, og acetyl-CoA må kobles til citrat (intermediat i sitronsyresyklusen) for å fraktes ut i cytosol der fettsyresyntesen foregår.\nVi har egne elongeringsenzymer som gjør at vi kan forlenge fettsyrene og dermed produsere lengre fettsyrer enn palmitinsyre. Vi har også egne desaturaser som kan sette inn dobbeltbindinger i karbonkjeden slik at vi får dannet umettede fettsyrer. Disse prosessene forklares i en egen artikkel."
  },
  {
    "objectID": "artikler/metabolismen/fettsyresyntese.html#kontroll-av-fettsyremetabolismen",
    "href": "artikler/metabolismen/fettsyresyntese.html#kontroll-av-fettsyremetabolismen",
    "title": "Fettsyresyntese",
    "section": "Kontroll av fettsyremetabolismen",
    "text": "Kontroll av fettsyremetabolismen\nSyntese og nedbrytning av fett reguleres for å passe til kroppens fysiologiske behov. Når cellene har god tilgang på energi og karbohydrater så prioriteres fettsyresyntese, mens β-oksidasjonen prioriteres i motsatt tilfelle. Det viktigste kontrollpunktet er enzymet Acetyl-CoA karboksylase, som er det hastighetsregulerende enzymet i fettsyresyntesen ved å produsere malonyl-CoA i en irreversibel reaksjon. Malonyl-CoA hindrer transport av fettsyrer inn i mitokondriet ved å effektivt hemme carnitin palmitoyl acyltransferase 1 som er enzymet som styrer denne transporten. Dette gjør at syntese og nedbrytning av fettsyrer ikke skjer samtidig. Aktiviteten til acetyl-CoA karboksylase reguleres på flere måter.\nEnzymet hemmes ved fosforylering, og aktiveres ved defosforylering. Fosforyleringen styres av cellens tilgang på energisubstrat, og når tilgangen på dette er høy så aktiveres enzymet slik at fettsyresyntesen settes i gang, mens fettsyrenedbrytning favoriseres når tilgangen på energi er lav.\nAcetyl-CoA karboksylase reguleres også allosterisk ved binding av citrat. Mengden citrat øker når tilgangen på acetyl-CoA og ATP er høy inne i cellen, og signaliserer derfor et overskudd av energi. Da aktiveres enzymet. Palmitoyl-CoA er en enoyl-CoA vi har mye av når tilgangen på fettsyrer er stor. Dette hemmer karboksylasen slik at fettsyresyntesen bremses.\nHormonell regulering av fettmetabolismen skjer først og fremst ved hormonene insulin, glukagon og adrenalin. Overordnet stimulerer insulin fettsyresyntesen ved å aktivere acetyl-CoA karboksylase, mens glukagon og adrenalin har motsatt effekt. I tillegg virker disse hormonene inn på frigjøring og innlagring av fettsyrer i fettvev. Glukagon og adrenalin vil stimulere hormonsensitiv lipase (HSL) som sørger for frigjøring av fettsyrer fra triglyseridene i fettvevet. Insulin på sin side vil stimulere opptaket av fettsyrer fra blodet ved å stimulere lipoprotein lipase, samt hemme HSL og dermed frigjøring av fettsyrer fra fettvev.\nArtikkelen er sist oppdatert august 2013"
  },
  {
    "objectID": "artikler/metabolismen/elektrontransportkjeden.html",
    "href": "artikler/metabolismen/elektrontransportkjeden.html",
    "title": "Elektrontransportkjeden",
    "section": "",
    "text": "Tilbake til artikkelserien om metabolismen\nHoveddelen av kroppens energiproduksjon skjer ved oksidativ fosforylering, og dette foregår i elektrontransportkjeden. Endeproduktene fra nedbrytningen av glukose, fettsyrer og aminosyrer ender til slutt opp her, og energien som er frigjort overføres til ATP-molekyler, som deretter kan overføre energien til muskelvev og andre energikrevende prosesser i kroppen."
  },
  {
    "objectID": "artikler/metabolismen/elektrontransportkjeden.html#oksidativ-fosforylering",
    "href": "artikler/metabolismen/elektrontransportkjeden.html#oksidativ-fosforylering",
    "title": "Elektrontransportkjeden",
    "section": "Oksidativ fosforylering",
    "text": "Oksidativ fosforylering\nDe elektronbærende molekylene NADH og FADH2 stammer fra sitronsyresyklusen og fettsyrenedbrytningen. Disse fraktes til den indre membranen i mitokondriene, der vi finner fem proteinkomplekser som utgjør elektrontransportkjeden. Her gir de fra seg elektronene de har mottatt i de nevnte prosessene, og energien som frigjøres brukes til å fosforylere ADP-molekyler til ATP. Bildet viser hvordan elektrontransportkjeden er bygget opp, og under kommer en rask gjennomgang av hva som skjer i de ulike delene.\n\n\nKompleks 1 heter NADH dehydrogenase. Dette komplekset mottar to elektroner fra NADH, som dermed oksideres til NAD+.\nKompleks 2 heter succinat dehydrogenase, og er kjent fra sitronsyresyklusen. I prosessen der succinat oksideres til fumarat, reduseres FAD til FADH2, og to elektroner overføres da videre i elektrontransportkjeden og vi får redannet FAD.\nKompleks 3 heter cytokrom oksidoreduktase, og overfører elektronene videre til neste kompleks ved å redusere jern fra Fe3+ til Fe2+.\nKompleks 4 heter cytokrom C oksidase. Dette komplekset kobler sammen oksygen og hydrogen, slik at det dannes vann.\n\nI kompleks nr 1, 3 og 4 pumpes det protoner (positivt ladede hydrogenatomer) ut mellom de to mitokondriemembranene. Når konsentrasjonen av protoner her blir høy nok, fører konsentrasjonsforskjellene til at de strømmer inn igjen gjennom kompleks 5.\n\nKompleks 5 heter ATP-syntase, og det er her ATP blir produsert. Energien som frigjøres når protonene strømmer inn igjen brukes til å koble et fosfatmolekyl til et ADP-molekyl, og vi får ATP."
  },
  {
    "objectID": "artikler/metabolismen/elektrontransportkjeden.html#mitokondriene",
    "href": "artikler/metabolismen/elektrontransportkjeden.html#mitokondriene",
    "title": "Elektrontransportkjeden",
    "section": "Mitokondriene",
    "text": "Mitokondriene\nHoveddelen av kroppens energiproduksjon (sitronsyresyklusen og oksidativ fosforylering) skjer altså i mitokondriene, og disse kan derfor sees på som cellenes energifabrikker. Her er et oversiktsbilde over hva som skjer i disse organellene."
  },
  {
    "objectID": "artikler/metabolismen/aminosyrer.html",
    "href": "artikler/metabolismen/aminosyrer.html",
    "title": "Aminosyre- og proteinmetabolismen",
    "section": "",
    "text": "Tilbake til artikkelserien om metabolismen"
  },
  {
    "objectID": "artikler/mengdetrening-1.html",
    "href": "artikler/mengdetrening-1.html",
    "title": "Bli sterkere med mengdetrening (Del 1)",
    "section": "",
    "text": "Så godt som alle toppidrettsutøvere har en høy treningsmengde, og det er ikke uvanlig med en treningsmengde rundt 500 til 1200 timer i året. Mannen i gata vil likevel bli overrasket over hvor stor del av treninga som trenes med lav belastning!\nEn artikkel fra forskning.no forteller oss at omtrent 80% av all treningen toppidrettsutøvere som Bente Skari, Hanne Staff og Ingrid Kristiansen kjørte for å bli blant verdens beste i sine idretter var lett trening i sone 1 og 2 (sonene er gradert fra 1 til 5 hvor 5 er tyngst, og de er gradert etter hvor høy puls de trener med). Mengdetrening er et ord som beskriver denne typen trening. Disse prinsippene kan du ta i bruk på din egen trening, og dermed oppnå gode resultater. Nå betyr ikke dette at du skal sette i gang med 1200 treningstimer i året hvorav 80% skal være lette, men heller det at du som i dag kanskje trener 5 timer i uka med fordel kan trene mer lett og så i perioder presse deg hardt og opp mot maks."
  },
  {
    "objectID": "artikler/mengdetrening-1.html#mengdetrening-for-maksstyrke",
    "href": "artikler/mengdetrening-1.html#mengdetrening-for-maksstyrke",
    "title": "Bli sterkere med mengdetrening (Del 1)",
    "section": "Mengdetrening for maksstyrke?",
    "text": "Mengdetrening for maksstyrke?\nHvordan kan dette overføres til styrketrening? Jo, ta en kikk på styrkeløfterne og vektløfterne. Hva kjennetegner mange av de beste styrke- og vektløfterne i Norge i dag? De trener med stort treningsvolum, hyppig og for det meste relativt lett belastning. Nå vil ikke mannen i gata si at å kjøre 8 sett x 5 reps på 150 kg i knebøy er lett, men for en styrkeløfter som tar 260 kg uten utstyr er dette relativt lett belastning.\n\nHva er fordelene med å trene på denne måten?\n\nLiten skaderisiko\nMinimal sjanse for å bli overtrent\nDu får god tid til å trene inn teknikk\nSupplert med noe intensiv trening er dette en god måte å få fremgang på lengre sikt\nDu øker arbeidskapasiteten din\n\n\n\nHva er ulempene?\n\nDet tar tid\nÅ gjenta det du trener på mye og ofte kan være kjedelig om du ikke er topp motivert for det du driver med\nDu får som regel ikke rask fremgang, dette er et opplegg for den som ønsker å tenke langsiktig og ikke er ute etter raske økninger\n\nHusk at det kan være lurt å trene som en idrettsutøver!"
  },
  {
    "objectID": "artikler/mengdetrening-1.html#et-enkelt-basisopplegg-for-styrkeøkning",
    "href": "artikler/mengdetrening-1.html#et-enkelt-basisopplegg-for-styrkeøkning",
    "title": "Bli sterkere med mengdetrening (Del 1)",
    "section": "Et enkelt basisopplegg for styrkeøkning",
    "text": "Et enkelt basisopplegg for styrkeøkning\nUnder har jeg skissert et opplegg som kan være en grei introduksjon til mengdetrening og som har gitt både meg og flere andre jeg kjenner gode styrkeøkninger og forbedringer i teknikk. Opplegget er tilpasset nybegynnere og middels trente, og passer dårligere for avanserte/viderekommende utøvere:\nOpplegget inneholder 3 gjennomkjøringer av styrkeløftøvelsene knebøy, benkpress og markløft hver uke. En av øktene er tung (8x3), en er middels (5x5) og en er lett (4x4). Om du velger å følge et litt annet oppsett med tanke på repetisjoner og antall sett bør du likevel differensiere belastningen mellom dagene. Programmet er lagt opp til å vare i 10 uker hvor du øker ca. 30% fra startvektene på tung og middelsdagen og ca. 20% på lettdagen. Den siste uken er det lagt opp til noen lette økter for å bygge overskudd til en test av nye maksløft. Er du ikke så opptatt av å teste maksløftet kan du i stedet ta deg en liten pause, for så å starte på nytt med det samme eller et annet program (selvfølgelig med høyere belastning enn forrige gang)."
  },
  {
    "objectID": "artikler/mengdetrening-1.html#støtteøvelser",
    "href": "artikler/mengdetrening-1.html#støtteøvelser",
    "title": "Bli sterkere med mengdetrening (Del 1)",
    "section": "Støtteøvelser",
    "text": "Støtteøvelser\nDu bør i tillegg til basisøvelsene også ha med noen støtteøvelser. Siden du trener mye benkpress anbefaler jeg ikke så mange pressøvelser over hodet eller dips, siden belastningen på skuldrene allerede er ganske høy. Roøvelser/trekkøvelser bør inkluderes i programmet. Sittende roing, omvendt roing, T-bar-roing, facepulls, enarms roing og lignende er gode øvelser her. Tren relativt lett også her og med litt flere repetisjoner og færre sett enn på basisøvelsene. Noen vertikale trekkøvelser kan også være med, men en bør begrense litt på tunge øvelser som brede chins, håndstående pushups og lignende for å spare skuldrene litt.\nDet er også lurt å ha med kjerneøvelser for å forebygge ryggplager og øke stabilitet, styrke og utholdenhet i mage og korsrygg. Gode øvelser for kjernemusklene kan f.eks. være planke og sideplanke (og varianter av disse), omvendt crunch med noen sekunder hold på toppen, ab-wheel og pallof press."
  },
  {
    "objectID": "artikler/mengdetrening-1.html#selve-programmet",
    "href": "artikler/mengdetrening-1.html#selve-programmet",
    "title": "Bli sterkere med mengdetrening (Del 1)",
    "section": "Selve programmet",
    "text": "Selve programmet\nHer følger et oppsett av selve programmet. Du trenger å vite maksløftene dine i de ulike øvelsene, eventuelt gjøre et godt estimat av hvor du ligger. Du kan laste ned et excel-ark som regner ut hva du skal løfte HER.\n\n\n\nUke 1:\n \n \n\n\nDag 1:\n% av maksløft\nSett x reps\n\n\nKnebøy\n62,5\n8x3\n\n\nBenkpress\n65,0\n8x3\n\n\nMarkløft\n45,0\n4x4\n\n\nDag 2:\n% av maksløft\nSett x reps\n\n\nKnebøy\n47,5\n4x4\n\n\nBenkpress\n50,0\n4x4\n\n\nMarkløft\n60,0\n8x3\n\n\nDag 3:\n% av maksløft\nSett x reps\n\n\nKnebøy\n52,5\n5x5\n\n\nBenkpress\n55,0\n5x5\n\n\nMarkløft\n50,0\n5x5\n\n\n\n\n\n\n\nUke 2:\n \n \n\n\nDag 1:\n% av maksløft\nSett x reps\n\n\nKnebøy\n65,0\n8x3\n\n\nBenkpress\n67,5\n8x3\n\n\nMarkløft\n45,0\n4x4\n\n\nDag 2:\n% av maksløft\nSett x reps\n\n\nKnebøy\n47,5\n4x4\n\n\nBenkpress\n50,0\n4x4\n\n\nMarkløft\n62,5\n8x3\n\n\nDag 3:\n% av maksløft\nSett x reps\n\n\nKnebøy\n54,5\n5x5\n\n\nBenkpress\n57,0\n5x5\n\n\nMarkløft\n52,0\n5x5\n\n\n\n\n\n\n\nUke 3:\n \n \n\n\nDag 1:\n% av maksløft\nSett x reps\n\n\nKnebøy\n67,5\n8x3\n\n\nBenkpress\n70,0\n8x3\n\n\nMarkløft\n47,5\n4x4\n\n\nDag 2:\n% av maksløft\nSett x reps\n\n\nKnebøy\n50,0\n4x4\n\n\nBenkpress\n52,5\n4x4\n\n\nMarkløft\n65,0\n8x3\n\n\nDag 3:\n% av maksløft\nSett x reps\n\n\nKnebøy\n56,5\n5x5\n\n\nBenkpress\n59,5\n5x5\n\n\nMarkløft\n54,0\n5x5\n\n\n\n\n\n\n\nUke 4:\n \n \n\n\nDag 1:\n% av maksløft\nSett x reps\n\n\nKnebøy\n70,0\n8x3\n\n\nBenkpress\n73,0\n8x3\n\n\nMarkløft\n47,5\n4x4\n\n\nDag 2:\n% av maksløft\nSett x reps\n\n\nKnebøy\n50,0\n4x4\n\n\nBenkpress\n52,5\n4x4\n\n\nMarkløft\n67,0\n8x3\n\n\nDag 3:\n% av maksløft\nSett x reps\n\n\nKnebøy\n59,0\n5x5\n\n\nBenkpress\n61,5\n5x5\n\n\nMarkløft\n56,0\n5x5\n\n\n\n\n\n\n\nUke 5:\n \n \n\n\nDag 1:\n% av maksløft\nSett x reps\n\n\nKnebøy\n72,5\n8x3\n\n\nBenkpress\n75,5\n8x3\n\n\nMarkløft\n49,5\n4x4\n\n\nDag 2:\n% av maksløft\nSett x reps\n\n\nKnebøy\n52,0\n4x4\n\n\nBenkpress\n55,0\n4x4\n\n\nMarkløft\n70,0\n8x3\n\n\nDag 3:\n% av maksløft\nSett x reps\n\n\nKnebøy\n61,0\n5x5\n\n\nBenkpress\n64,0\n5x5\n\n\nMarkløft\n58,0\n5x5\n\n\n\n\n\n\n\nUke 6:\n \n \n\n\nDag 1:\n% av maksløft\nSett x reps\n\n\nKnebøy\n75,0\n8x3\n\n\nBenkpress\n78,0\n8x3\n\n\nMarkløft\n49,5\n4x4\n\n\nDag 2:\n% av maksløft\nSett x reps\n\n\nKnebøy\n52,0\n4x4\n\n\nBenkpress\n55,0\n4x4\n\n\nMarkløft\n72,0\n8x3\n\n\nDag 3:\n% av maksløft\nSett x reps\n\n\nKnebøy\n63,0\n5x5\n\n\nBenkpress\n66,0\n5x5\n\n\nMarkløft\n60,0\n5x5\n\n\n\n\n\n\n\nUke 7:\n \n \n\n\nDag 1:\n% av maksløft\nSett x reps\n\n\nKnebøy\n77,5\n8x3\n\n\nBenkpress\n80,5\n8x3\n\n\nMarkløft\n52,0\n4x4\n\n\nDag 2:\n% av maksløft\nSett x reps\n\n\nKnebøy\n54,5\n4x4\n\n\nBenkpress\n57,5\n4x4\n\n\nMarkløft\n74,5\n8x3\n\n\nDag 3:\n% av maksløft\nSett x reps\n\n\nKnebøy\n65,0\n5x5\n\n\nBenkpress\n68,0\n5x5\n\n\nMarkløft\n62,0\n5x5\n\n\n\n\n\n\n\nUke 8:\n \n \n\n\nDag 1:\n% av maksløft\nSett x reps\n\n\nKnebøy\n80,0\n8x3\n\n\nBenkpress\n83,0\n8x3\n\n\nMarkløft\n52,0\n4x4\n\n\nDag 2:\n% av maksløft\nSett x reps\n\n\nKnebøy\n54,5\n4x4\n\n\nBenkpress\n57,5\n4x4\n\n\nMarkløft\n77,0\n8x3\n\n\nDag 3:\n% av maksløft\nSett x reps\n\n\nKnebøy\n67,5\n5x5\n\n\nBenkpress\n70,5\n5x5\n\n\nMarkløft\n64,0\n5x5\n\n\n\n\n\n\n\nUke 9:\n \n \n\n\nDag 1:\n% av maksløft\nSett x reps\n\n\nKnebøy\n82,5\n8x3\n\n\nBenkpress\n86,0\n8x3\n\n\nMarkløft\n54,0\n4x4\n\n\nDag 2:\n% av maksløft\nSett x reps\n\n\nKnebøy\n57,0\n4x4\n\n\nBenkpress\n60,0\n4x4\n\n\nMarkløft\n79,0\n8x3\n\n\nDag 3:\n% av maksløft\nSett x reps\n\n\nKnebøy\n70,0\n5x5\n\n\nBenkpress\n72,5\n5x5\n\n\nMarkløft\n66,0\n5x5\n\n\n\n\n\n\n\nUke 10:\n \n \n\n\nDag 1:\n% av maksløft\nSett x reps\n\n\nKnebøy\n62,5\n4x4\n\n\nBenkpress\n65,0\n4x4\n\n\nMarkløft\n60,0\n4x4\n\n\nDag 2:\n% av maksløft\nSett x reps\n\n\nKnebøy\n47,5\n3x3\n\n\nBenkpress\n50,0\n3x3\n\n\nMarkløft\n45,0\n3x3\n\n\nDag 3:\n\n\n\n\nKnebøy\nEventuell makstest\n\n\n\nBenkpress\nEventuell makstest\n\n\n\nMarkløft\nEventuell makstest"
  },
  {
    "objectID": "artikler/mengdetrening-1.html#avslutning",
    "href": "artikler/mengdetrening-1.html#avslutning",
    "title": "Bli sterkere med mengdetrening (Del 1)",
    "section": "Avslutning",
    "text": "Avslutning\nI denne delen av artikkelen har vi sett på prinsippene bak mengdetrening, øvelsesutvalg og gitt et eksempel på et programoppsett. I del 2 går vi nærmere inn på gjennomføringen av selve programmet, tilpasning i forhold til skader og ser litt på veien videre."
  },
  {
    "objectID": "artikler/melk-helse-1.html",
    "href": "artikler/melk-helse-1.html",
    "title": "Melk og helse del 1 - næringsinnhold",
    "section": "",
    "text": "På samme måte som at et egg inneholder alle næringsstoffene som skal til for å lage en kylling, inneholder melk alle næringsstoffene som behøves for å utvikle et pattedyr. Som nyfødt menneske drakk du morsmelk, og fordelene med dette er både mange og velkjente.\nEtter at vi er ferdig ammet er mennesker den eneste arten som fortsetter å drikke melk, og til og med melk fra andre dyr. Dette er det en del som er skeptiske til, da denne melken tross alt ikke er laget for oss. Mange går så langt at de mener at det å drikke denne melken er skadelig for oss, men hva vet vi egentlig om melk?\nDe offentlige kostrådene oppfordrer oss til å inkludere meieriprodukter i kostholdet vårt, og da fortrinnsvis de magre variantene. Likevel er det mye skepsis blant befolkningen for om melk har en positiv innvirkning på helsen vår eller ikke. I arbeidet med denne artikkelen har jeg gått gjennom en del nyere forskning på melk, og vil prøve å gi en gjennomgang av hva denne forskningen sier. Bør vi drikke melk, og i så fall, hvilken melk bør vi drikke? Artikkelen er tredelt, og i første del ser vi nærmere på melk generelt og melkens innhold av næringsstoffer."
  },
  {
    "objectID": "artikler/melk-helse-1.html#melk",
    "href": "artikler/melk-helse-1.html#melk",
    "title": "Melk og helse del 1 - næringsinnhold",
    "section": "Melk",
    "text": "Melk\nMelkekonsumet i den vestlige delen av verden har sunket de siste tiårene, noe som sannsynligvis skyldes overbevisning om at melk er negativt for helsen vår, og da hovedsakelig rettet mot melkefettet (1). Mange vet at melkefett inneholder en god andel mettede fettsyrer, som er hypotetisert å øke risikoen for en rekke sykdommer og overvekt. Dette bildet er mer nyansert enn som så, noe vi skal se nærmere på lenger nede.\nI en redaksjonell artikkel publisert i American Journal of Clinical Nutrition kan vi lese at det er en assosiasjon mellom det å drikke melk og redusert risiko for å utvikle hjertesykdom og diabetes (2). Dette kan skyldes at det å drikke melk kan henge sammen med å gjøre bedre valg i matveien, og forfatteren skriver at det blant annet er en assosiasjon mellom å drikke mer melk og det å spise mindre sukker. Fra før vet vi at helsebevisste individer kan være et forstyrrende element i forskning, noe som kan være gjeldende i dette tilfellet.\nDet har vært foreslått at melkekonsum kan bidra til vekttap og redusert fettmasse. Studier gjort på dette peker i litt ulike retninger, men en metaanalyse fra 2012(3) slo fast at det ikke var grunnlag for å hevde at melk hadde en slik effekt utover effektene av en eventuell energirestriksjon.\nMed andre ord støtter ikke litteraturen at det å øke inntaket av meieriprodukter gjør at man går ned i vekt eller fettprosent, men det er likevel ting som tyder på at et økt inntak av meieriprodukter kan gjøre det enklere å oppnå et energiunderskudd, da de kan påvirke graden av metthet på flere måter. For det første er de en god kilde til protein, som er det makronæringsstoffet som gir mest metthet per kalori. For det andre er det påpekt i flere studier at melkefettet har en effekt på tømmingen av magesekken, og reduserer hastigheten på denne (1,4). Det at melk er rik på mange næringsstoffer er også et godt argument for å inkludere melk og meieriprodukter i kostholdet, spesielt når man spiser mindre energi for å oppnå vekttap."
  },
  {
    "objectID": "artikler/melk-helse-1.html#næringsinnhold",
    "href": "artikler/melk-helse-1.html#næringsinnhold",
    "title": "Melk og helse del 1 - næringsinnhold",
    "section": "Næringsinnhold",
    "text": "Næringsinnhold\nMelk er en kilde til mange viktige næringsstoffer, deriblant proteiner av god kvalitet, fett og mange vitaminer og mineraler. I tillegg til dette finner vi hormoner, vekstfaktorer, enzymer og flere andre bioaktive stoffer (1), så å kalle melk for en næringsrik matvare er ingen overdrivelse.\nI butikken finner vi flere ulike typer melk, og i tabellene under får du en oversikt over innholdet av energi, protein, karbohydrater og fett i de vanligste variantene, inkludert nysatsingen Styrk. Tallene gjelder produkter fra Tine.\n\n\n\n\n\n\n\n\n\n\n\nPer 100g\nHelmelk\nLettmelk\nEkstra lettmelk\nSkummet melk\nStyrk\n\n\nEnergi (kcal)\n62\n43\n38\n33\n39\n\n\nProtein (g)\n3,3\n3,3\n3,3\n3,3\n5\n\n\nKarbohydrat (g)\n4,4\n4,7\n4,7\n4,8\n4,6\n\n\nFett (g)\n3,5\n1,2\n0,7\n0,1\n0,1\n\n\n-Mettet fett (g)\n2,3\n0,8\n0,5\n0,1\n0,06\n\n\n\nNå skal vi ta en nærmere titt på de ulike bestanddelene av melken, og hvilken effekt disse har på helsen vår!"
  },
  {
    "objectID": "artikler/melk-helse-1.html#protein",
    "href": "artikler/melk-helse-1.html#protein",
    "title": "Melk og helse del 1 - næringsinnhold",
    "section": "Protein",
    "text": "Protein\nProteinet i melk består av myseprotein (20%) og kasein (80%). Myseproteinet er mer vannløselige enn kasein, og absorberes derfor raskere til blodstrømmen. Kaseinet fungerer som en bærer for kalsium og fosfat, og øker også opptaket av disse (1). Innholdet av de forgreinede aminosyrene (valin, isoleucin og leucin, BCAA) er høyt, noe som stimulerer proteinsyntesen og motvirker nedbrytingen av protein. Melk har også et høyt innhold av taurin, som er et viktig intracellulært molekyl. Taurin har mange viktige funksjoner, og har blant annet vist seg å virke beskyttende for cellene i blodåreveggen (1).\nDet finnes mange biologisk aktive proteiner i melken, og disse har mange ulike funksjoner. Noen har antimikrobielle egenskaper, mens andre hjelper til i fordøyelsen av andre næringsstoffer. I tillegg har vi vekstfaktorer, hormoner og immunmodulerende stoffer. Noen studier indikerer at enkelte peptider kan være med å motvirke høyt blodtrykk. Mange av peptidene er motstandsdyktige mot fordøyelsesenzymer, og rekker å utføre sine egenskaper i tarmen før de brytes ned. De kan også absorberes gjennom tarmcellenes peptidtransporter. Flere av disse bioaktive peptidene er også produsert industrielt og selges som kosttilskudd og funksjonell mat (1).\nMelk er en kraftig stimulator av produksjon og utskillelse av insulin, noe som antas å skyldes melkeproteinet (1). Dette betyr at melk potensielt kan bidra til å redusere den glykemiske belastningen etter et måltid, og epidemiologiske studier har vist en assosiasjon mellom melkedrikking og redusert forekomst av sykdommer relatert til blodsukkerkontroll, som diabetes (2)."
  },
  {
    "objectID": "artikler/melk-helse-1.html#fett",
    "href": "artikler/melk-helse-1.html#fett",
    "title": "Melk og helse del 1 - næringsinnhold",
    "section": "Fett",
    "text": "Fett\nMelkefettet er nok den komponenten i melken som i størst grad er mistenkt for å ha en negativ innvirkning på helsen vår. Når vi ser på det som er gjort av forskning så ser bildet imidlertid litt annerledes ut.\nDet er studier som viser en sammenheng mellom inntak av melkefett og redusert forekomst av hjertesykdom (4), men dette er en statistisk sammenheng, og kan også skyldes at de som er hjertesyke har redusert inntaket av melkefett. I studier der man har sett på effekten på blodlipidene er et økt inntak av melkefett assosiert med en mindre aterogen lipidprofil, med færre små, tette LDL-partikler og høyere nivåer av HDL (1,4,5). Per i dag er det ingen beviser for at et moderat inntak av melkefett øker risikoen for sykdom (1).\nMelkefettet er sammensatt av mange ulike fettsyrer. Omtrent halvparten av fettet utgjøres av mettede fettsyrer av ulik lengde. Mange av disse er korte eller mellomlange, og disse fettsyrene er kjent for å ha flere positive effekter på helsen. Smørsyre har vist seg å modulere genfunksjon og kan motvirke enkelte krefttyper (1,4). Kapryl- og kaprinsyre kan ha antivirale egenskaper (1,4), og sistnevnte kan også motvirke tumorvekst (4). Laurinsyre har antivirale og antibakterielle egenskaper (1,4), og er også den mettede fettsyren som har den mest positive effekten på ratioen mellom total- og HDL-kolesterol (4,6).\nDen fettsyren vi finner mest av i melk er oljesyre, som er enumettet. Et høyt inntak av oljesyre er assosiert med en bedre sammensetning av fettstoffene i blodet, og enkelte studier har også indikert at denne fettsyren kan ha en beskyttende effekt mot kreft (1). Melk inneholder også flerumettede omega-3- og omega-6-fettsyrer i form av alfalinolensyre og linolsyre, og mengdeforholdet mellom dem(1:4) er bra (1,4).\nMange har hørt om CLA (Konjugert linolsyre), og har kanskje også fått med seg at dette er et populært kosttilskudd. CLA er en transfettsyre som kan ha mange positive effekter på helsen vår. Disse effektene er omdiskuterte, men det er gode indikasjoner på at CLA har en positiv effekt på blodlipidene, og eksperimentelle dyremodeller har vist en beskyttende effekt mot kreft (1,4). Nøyaktig hvordan CLA fungerer vet vi ikke, men det er foreslått at fettsyren konkurrerer med arakidonsyre om cyclooxygenaseenzymet, slik at produksjonen av proinflammatoriske eikosanoider reduseres (1). Man har også sett positive effekter på immunsystemet og muskelvekst (4)."
  },
  {
    "objectID": "artikler/melk-helse-1.html#karbohydrat",
    "href": "artikler/melk-helse-1.html#karbohydrat",
    "title": "Melk og helse del 1 - næringsinnhold",
    "section": "Karbohydrat",
    "text": "Karbohydrat\nMelk inneholder karbohydrater i form av laktose, som er et disakkarid sammensatt av ett glukose- og ett galaktosemolekyl. For å fordøye og absorbere laktose er vi avhengige av at bindingen mellom disse brytes, og da trenger vi enzymet laktase. I utgangspunktet mangler mennesket dette enzymet, men etter hvert som melk har vært en del av kostholdet vårt har vi utviklet evnen til å produsere det. I den nordlige delen av Europa og i USA tåler befolkningen generelt sett laktose godt, mens menneskene i andre deler av verden jevnt over tåler det dårligere.\nSukker, både naturlig forekommende og tilsatt, kan reagere under varmebehandling og danne uheldige forbindelser med proteiner (1). Når det gjelder melk er dette først og fremst aktuelt for melk med tilsatt smak, siden disse inneholder mer sukker og i tillegg ofte varmebehandles mer enn vanlig melk."
  },
  {
    "objectID": "artikler/melk-helse-1.html#vitaminer-og-mineraler",
    "href": "artikler/melk-helse-1.html#vitaminer-og-mineraler",
    "title": "Melk og helse del 1 - næringsinnhold",
    "section": "Vitaminer og mineraler",
    "text": "Vitaminer og mineraler\nMelk er en kilde til mange vitaminer og mineraler, og inneholder også en del antioksidanter (1).\nNår det gjelder de fettløselige vitaminene er melk en god kilde til A-vitamin, og noen typer er også tilsatt D-vitamin.  Inntak av melk ser også ut til å kunne forbedre opptaket av E-vitamin(1). Når det gjelder vannløselige vitaminer er melk en god kilde til riboflavin og B12. Det er også grunn til å anta at melk er positivt for opptaket av folat, siden melken inneholder proteiner som binder til seg dette vitaminet. Inntaket av melk er assosiert med lavere nivåer av homocystein, noe som antas å kunne skyldes bedre folatstatus (1). Biotilgjengeligheten til folat er generelt sett ganske lav, og spesielt gravide er anbefalt å ta daglig tilskudd.\nKalsium er godt kjent som det viktigste mineralet i skjelettet vårt, og meieriprodukter er vår største kilde til kalsium. Man har i studier sett en mulig blodtrykkssenkende effekt samt bedre regulering av kroppsvekt ved inntak av kalsium (1). Melk er vår største kilde til jod, som er den viktigste bestanddelen i stoffskiftehormonene våre (4). Selen har flere viktige funksjoner, deriblant for immunsystemet og i syntesen/reparasjon av arvematerialet vårt. Man antar at selen har en beskyttende effekt mot en rekke krefttyper, og det er også observert en positiv effekt på astma. Generelt sett er innholdet av selen i maten vår veldig lavt, og melk er en av de viktigste kildene (1). Sink er en viktig bestanddel av hver eneste celle i kroppen, og er blant annet med å regulere vekst og celledeling. Melk er en god kilde til sink, og biotilgjengeligheten er også bedre enn for vegetabilske kilder (1). Melk er også en god kilde til magnesium, som blant annet er viktig for ledning av nervesignaler.\nI neste del tar jeg en nærmere titt på bearbeidingen av melk.\nReferanser:\n1. Haug A, Høstmark A, Harstad O: Bovine milk in human nutrition - a review. Lipids in Health and Disease 2007, 6(25).\n2. Sanders TA: Role of dairy foods in weight management. Am J Clin Nutr 2012, 96(4):687-688.\n3. Chen M, Pan A, Malik VS, Hu FB: Effects of dairy intake on body weight and fat: a meta-analysis of randomized controlled trials. Am J Clin Nutr 2012, 96(4):735-747.\n4. Haug A, Christophersen O, Høstmark A, Harstad O: Melk og helse. Tidsskr Nor Lægeforen 2007, 127:2542-2545.\n5. Sjogren P, Rosell M, Skoglund-Andersson C, Zdravkovic S, Vessby B, de Faire U, Hamsten A, Hellenius ML, Fisher RM: Milk-derived fatty acids are associated with a more favorable LDL particle size distribution in healthy men. J Nutr 2004, 134(7):1729-1735.\n6. Mensink RP, Zock PL, Kester AD, Katan MB: Effects of dietary fatty acids and carbohydrates on the ratio of serum total to HDL cholesterol and on serum lipids and apolipoproteins: a meta-analysis of 60 controlled trials. Am J Clin Nutr 2003, 77(5):1146-1155."
  },
  {
    "objectID": "artikler/mat-blodsukker.html",
    "href": "artikler/mat-blodsukker.html",
    "title": "Mat og blodsukker - GI eller GB?",
    "section": "",
    "text": "Glykemisk indeks (GI) ble introdusert for over 20 år siden, og har de siste årene blitt svært populært i den vestlige verden. GI er et mål på karbohydratrike matvarers evne til å øke blodsukkeret sammenliknet med glukose.\nBegrepet sier altså noe om hvor raskt en karbohydratholdig matvare fordøyes, tas opp og fører til blodsukkerstigning. GI-tabellen har fått endel negativ kritikk fra ulike forskermiljøer, blant annet fordi det ikke er noe godt mål på sammensatte måltider. Å kjenne til glykemisk belastning (GB) kan derfor være vel så viktig for deg som ønsker å vite hvordan maten vil påvirke blodsukkeret."
  },
  {
    "objectID": "artikler/mat-blodsukker.html#to-forhold-som-gjør-bruk-av-gi-tabellen-utfordrende",
    "href": "artikler/mat-blodsukker.html#to-forhold-som-gjør-bruk-av-gi-tabellen-utfordrende",
    "title": "Mat og blodsukker - GI eller GB?",
    "section": "To forhold som gjør bruk av GI-tabellen utfordrende:",
    "text": "To forhold som gjør bruk av GI-tabellen utfordrende:\n\nEn matvares GI-verdi er målt fra inntak av denne matvaren alene. I dagliglivet spiser vi ofte flere matvarer sammen. Måltidets totale sammensetning av fett, proteiner og karbohydrater vil ha betydning for hvor fort og hvor kraftig blodsukkeret vil stige. Mat med mye karbohydrater vil være sterkt blodsukkerøkende, mens både fett og proteiner vil kunne bremse denne effekten (blant annet fordi maten blir lenger i magesekken, og derfor går saktere over i blodet). Vanlig brød, som har høy GI, vil dermed kunne gi en tregere blodsukkerstigning dersom det spises sammen med laks og eggerøre (fett og proteiner).\nGI-målingene er gjort på inntak av 50 gram karbohydrater, som for endel matvarer er en urealistisk mengde. Det er sjelden vi spiser over et halvt kilo gulrøtter, så selv om kokte gulrøtter har høy GI, vil ikke blodsukkeret bli påvirket i den grad den høye verdien kan gi inntrykk av – fordi man spiser så lite. Motsatt vil noen matvarer som har middels GI inneholde mye karbohydrater. En god porsjon havregrøt vil fort kunne inneholde mye mer enn 50 gram karbohydrater og dermed også påvirke blodsukkeret betydelig mer enn GI-verdien gir inntrykk av."
  },
  {
    "objectID": "artikler/mat-blodsukker.html#glykemisk-belastning-et-supert-verktøy-for-deg-med-diabetes",
    "href": "artikler/mat-blodsukker.html#glykemisk-belastning-et-supert-verktøy-for-deg-med-diabetes",
    "title": "Mat og blodsukker - GI eller GB?",
    "section": "Glykemisk belastning – et supert verktøy for deg med diabetes",
    "text": "Glykemisk belastning – et supert verktøy for deg med diabetes\nGB tar ikke bare hensyn til matvarens GI, men også matvarens innhold av karbohydrater og mengden som spises. Noen matvarer kan ha en lav GI, men mye karbohydrater per vektenhet. Dermed får matvaren en høy GB. Ved å bruke GB i stedet for GI er det altså mat med lite karbohydrater per vektenhet som er å foretrekke:\nGulrot har GI på 49 og spiser du 100 gram får du i deg 6 gram karbohydrater.\n\nGB = (49×6)/100 = 2,9.\n\nMelkesjokolade har GI på 49 og inneholder 60 gram karbohydrater per 100 gram vare.\n\nGB= (49×60)/100 = 29,4.\n\nMan ser ut fra disse tallene at 100 gram gulrot på langt nær vil ha den samme effekten som 100 gram sjokolade på blodsukkeret, selv om de har lik GI. Det er altså først og fremst mengden karbohydrater i måltidet som vil bestemme hvor kraftig blodsukkeret vil stige etter et måltid. Ut fra dette eksempelet er det også lett å se at GI ikke kan forutsi hvor sunt eller usunt noe er, det er kun nyttig for å forutsi matens effekt på blodsukkeret.\nOm du har diabetes type 2 og lurer på hvordan du bør spise, sjekk ut denne!"
  },
  {
    "objectID": "artikler/mat-blodsukker.html#lavglykemisk-kost-gunstig-for-diabetikere",
    "href": "artikler/mat-blodsukker.html#lavglykemisk-kost-gunstig-for-diabetikere",
    "title": "Mat og blodsukker - GI eller GB?",
    "section": "Lavglykemisk kost – gunstig for diabetikere",
    "text": "Lavglykemisk kost – gunstig for diabetikere\nEn jevn blodsukkerstigning etter måltidet vil være gunstig for deg med diabetes. Det kan blant annet forbedre langtidsblodsukkeret (Hba1c) og ha god effekt på triglyseridnivået i blodet. Dette kan igjen redusere risikoen for senkomplikasjoner som hjerte- og karsykdommer, nyresvikt og øyeskader. Mye forskning tyder på at lavglykemisk mat også kan gi bedre apetittregulering, noe som kan være heldig for deg som ønsker å gå ned i vekt.\nwww.glycemicindex.com er en veldig bra nettside der du kan finne både GB, GI og mengde karbohydrat per porsjon i samme tabell.\n\nReferanser­:\n1. Glycemicindex.com\n2. Matvaretabellen.no\n3. Buyken, A. E., P. Mitchell, et al. (2010). “Optimal dietary approaches for prevention of type 2 diabetes: a life-course perspective.” Diabetologia53(3): 406-418.\n4. Kolset, S. O. (2003). “[Glycaemic index].” Tidsskrift for den Norske laegeforening : tidsskrift for praktisk medicin, ny raekke123(22): 3218-3221."
  },
  {
    "objectID": "artikler/livsstilstips-som-virker.html",
    "href": "artikler/livsstilstips-som-virker.html",
    "title": "10 livsstilstips som virker",
    "section": "",
    "text": "Sommeren nærmer seg, og slankepresset øker for hver dag som går. De fleste av oss går rundt med planer om å passe minst like godt inn i bikinien som i fjor, og etter en vinter og vår der ting har sklidd litt ut så er det på tide å ta seg selv i skinnet. I denne prosessen kommer ofte helseaspektet litt i bakgrunnen, men slik trenger det ikke å være!\nSelvfølgelig gjør det det! Jeg har ved flere tidligere anledninger vært inne på viktigheten av å gjøre varige endringer for å oppnå varige resultater, og for de av dere som har fulgt siden en stund så vil det meste her være kjent stoff. Likevel føler jeg at dette er såpass viktig at det fortjener mer spalteplass. Det å innføre gode vaner og gjøre det til en livsstil er det beste du kan gjøre for helsen din, og vil i tillegg til å gi overskudd og god samvittighet også bidra til å forebygge livsstilssykdommer.\nSom vanlig er det ikke alle tipsene som vil være like aktuelle for alle. Vi er alle forskjellige og gjør ulike valg fra før. Kanskje følger du allerede mange av rådene? Det beste er å se på de ulike rådene som verktøy, så er det opp til hver enkelt å plukke ut hva man ønsker å gjennomføre ut ifra hva som passer med det du allerede gjør i dag! Husk at flere små endringer til sammen kan utgjøre en stor forskjell!"
  },
  {
    "objectID": "artikler/livsstilstips-som-virker.html#avsluttende-ord",
    "href": "artikler/livsstilstips-som-virker.html#avsluttende-ord",
    "title": "10 livsstilstips som virker",
    "section": "Avsluttende ord",
    "text": "Avsluttende ord\nSom nevnt i innledningen, så er det ikke meningen at hver og en skal følge alle disse tipsene. Dette er bare forslag til verktøy du kan ta i bruk alt etter hva som passer best i din spesifikke situasjon. Å gjøre store og plutselige omveltninger kan fungere for mange, men samtidig blir slike endringer ofte kortvarige. Mindre endringer er ofte både enklere å gjennomføre og enklere å vedlikeholde."
  },
  {
    "objectID": "artikler/lite-nok-mat.html",
    "href": "artikler/lite-nok-mat.html",
    "title": "Enkle tiltak for å få i seg lite nok mat",
    "section": "",
    "text": "Forrige gang tok jeg opp en del tips til hvordan man på enkle måter kan øke energiinntaket, og dermed få i seg nok mat. Dette er aktuelt for de som skal opp i vekt, idrettsutøvere, syke eller andre som av andre grunner har et høyt energiforbruk. Det finnes også de som er i motsatt situasjon, nemlig de som vil ned i vekt. For disse gjelder det motsatte, nemlig at de må få i seg tilstrekkelig lite mat, slik at energibalansen blir negativ og vekten reduseres.\nDette er også aktuelt for idrettsutøvere i vektklasseidretter som må spisse formen til konkurranse eller folk som generelt har et lavt aktivitetsnivå og vil holde vekten. Her vil jeg gi et par enkle tips til hvordan du lettest mulig kan få i deg lite nok mat."
  },
  {
    "objectID": "artikler/lite-nok-mat.html#hvordan-begrense-matinntaket",
    "href": "artikler/lite-nok-mat.html#hvordan-begrense-matinntaket",
    "title": "Enkle tiltak for å få i seg lite nok mat",
    "section": "Hvordan begrense matinntaket?",
    "text": "Hvordan begrense matinntaket?\n\nVelg den maten som gir deg mest metthet\nDen maten som for deg metter best på en gitt energimengde, er også den maten du bør basere kostholdet ditt på i denne perioden. Det er viktig at du nå sammenligner matvarer i mengder som gir omtrent like mye energi, for så å gjøre seg opp en mening om hva som metter best. Her kan det være individuelle forskjeller, og den maten som metter best for meg gjør ikke nødvendigvis det for deg.\nMange opplever f.eks. økt metthet med å spise mindre karbohydrater og mer protein/fett, og om dette gjelder deg så er kanskje en kostomlegging i denne retningen veien å gå. Er det derimot poteter og ris som gjør deg skikkelig mett, så bør du velge en annen strategi. Poenget her er at det er individuelle forskjeller, og hver og en må finne den løsningen som fungerer for seg. Hvilken mat du liker og trives med er også sentralt, og ved å kutte ut den maten du helst ønsker å spise så øker du risikoen for å sprekke.\n\n\nSpis mer protein\nProtein er generelt sett det makronæringsstoffet som metter best, og det er derfor anbefalt å øke proteininntaket når kroppsvekten skal reduseres. Et økt proteininntak vil i tillegg til å mette bra også bidra til å vedlikeholde muskelmassen din, slik at det i større grad er fettvevet som forsvinner. Med andre ord er det mange argumenter til at du skal spise mer proteinrike matvarer. Gode proteinkilder er kjøtt, fisk, egg og meieriprodukter, og disse er dine venner på diett.\n\n\nSpis mer grønnsaker\nGrønnsaker er energifattige, og du kan spise ganske store volum uten at det utgjør særlig mye energi. Samtidig bidrar et variert inntak av grønnsaker med mange viktige vitaminer og mineraler, som det ellers kan være vanskelig å få tilstrekkelig av når energiinntaket blir lavt. Det å fylle halve tallerkenen med grønnsaker er også anbefalt fra myndighetene sin side når det er snakk om vektnedgang.\n\n\nReduser inntaket av flytende mat\nFlytende føde metter generelt dårligere enn mat i fast form. Det er flere hypoteser for hvorfor det er slik, og det har jeg skrevet mer utfyllende om i denne artikkelen. Unntaket fra denne regelen er varm suppe, som faktisk har vist seg å kunne mette bedre enn fast føde. Melk er en god kilde til protein, og helmelk/syrnet melk reduserer hastigheten på tømmingen av magesekken, og kan derfor øke metthetsfølelsen.\nDette punktet er derfor et tveegget sverd, og det du hovedsakelig bør styre unna er sukkerholdig drikke som brus, saft og jus. Drikk heller vann, kaffe, te, melk eller kunstig søtet brus og saft.\n\n\nDrikk til måltidene\nSom jeg nevnte i forrige sak, så er fylling av magesekken en faktor som påvirker mettheten på kort sikt. Ved å øke volumet væske du får i deg til måltidene, kan du oppnå den samme akkutte metthetsfølelsen på mindre mengder mat. Som nevnt over har helmelk/syrnet melk vist seg å bidra til forsinket tømming av magesekken, så om du liker dette kan dette bidra til å øke mettheten over lengre tid.\n\n\nFinn en måltidsrytme som passer deg og dine mål\nVelg det måltidsmønsteret du trives best med, og som gjør det enklest for deg å begrense inntaket. Dette kan kreve litt utprøving, men det kan være verdt å se hvordan man responderer på andre mønstere enn det man er vant til."
  },
  {
    "objectID": "artikler/lite-nok-mat.html#oppsummering",
    "href": "artikler/lite-nok-mat.html#oppsummering",
    "title": "Enkle tiltak for å få i seg lite nok mat",
    "section": "Oppsummering",
    "text": "Oppsummering\nSom jeg avsluttet med sist, så handler det til slutt om energibalansen. Ved å gjøre bevisste valg i matveien kan vi påvirke resultatet ganske mye, og det å bruke mettheten som et verktøy kan være veldig effektivt for å oppnå det vi ønsker. Nå skulle du være godt bevæpnet med enkle tiltak både for å gå opp og ned i vekt, og lurer du på noe eller har innspill til innholdet, så ta det gjerne i kommentarfeltet!"
  },
  {
    "objectID": "artikler/leptin-tykt-tynt.html",
    "href": "artikler/leptin-tykt-tynt.html",
    "title": "Tykt og tynt om leptin",
    "section": "",
    "text": "Vegard har gått ettertrykkelig igjennom energibalansen tidligere og hvordan den kan styres i positiv og negativ retning som resulterer i enten energiunderskudd eller energioverskudd. Det er i hovedsak matinntak og forbruk i hverdagen som påvirker på hvilken side av regnskapet vi ender opp på. Blant annet påvirker en rekke hormoner valgene vi tar når det kommer til matinntak, og påvirker i varierende grad sultsenteret i hjernen som sitter i hypotalamus.\nLeser man på diverse fora vil man gjerne komme over anbefalinger om matvarer som påvirker metthet. Ofte er det proteiner og fett som trekkes frem som prakteksemplene på hva man bør prioritere om man vil bli mett. Insulin, som påvirkes direkte av karbohydrater men også proteiner, spiller derimot også en rolle for metthet og apetitt, blant annet gjennom å øke sirkulerende leptinkonsentrasjoner i blodet.\nJeg vil i denne artikkelen ta for meg leptin som er sentral i langtidsregulering av apetitten vår."
  },
  {
    "objectID": "artikler/leptin-tykt-tynt.html#en-liten-introduksjon",
    "href": "artikler/leptin-tykt-tynt.html#en-liten-introduksjon",
    "title": "Tykt og tynt om leptin",
    "section": "En liten introduksjon",
    "text": "En liten introduksjon\nLeptin er et hormon som hovedsakelig produseres i fettvev og utskilles proposjonalt med mengde fettvev. Det tar del i langtidsreguleringen av matinntak ved å stimuleres reseptorer i hjernen og forteller oss at vi trenger mindre mat og kan prioritere energiforbruk (3). Dette er i utgangspunktet en av kroppens forsvarsmekanismer mot store svingninger i kroppsvekten. Legger vi på oss så stiger leptinnivåene, og dette vil stimulere til lavere energiinntak i neste periode. Dette er med på å forklare hvorfor de fleste over tid holder en noenlunde stabil kroppsvekt. En skulle da gjerne tro at overvektige som har mer fettvev og følgelig økte nivåer av sirkulerende leptin, ikke hadde problemer med apetitten. Det har derimot vist seg å være feil, og leptinresistens er et begrep som derav har etablert seg i klinikken. Det er sentralt i endokrinologien at et hormon ikke utøver en effekt i seg selv, men virker gjennom å binde til reseptorer og dermed stimulere til effekter inne i cellene. Uten å gå for mye inn på det, skyldes leptinresistens at transporten over blod-hjerne-barrieren er redusert samtidig som signaloverføringen i hjernens nerveceller er svekket (1). Dermed vil ikke hormonet kunne utøve sin normalt apetittdempende effekt, ved at det rett og slett ikke når frem til metthetssenteret i hjernen, slik at målreseptorer aktiveres."
  },
  {
    "objectID": "artikler/leptin-tykt-tynt.html#funksjoner",
    "href": "artikler/leptin-tykt-tynt.html#funksjoner",
    "title": "Tykt og tynt om leptin",
    "section": "Funksjoner",
    "text": "Funksjoner\nLeptin en apetittdempende funksjon blant annet ved å redusere produksjonen av nevropeptid Y (NPY) (2). NPY er en meget potent apetittfremmer som også demper veksthormon og gonadotropiner som igjen fører til redusert produksjon av kjønnshormoner. Knebling av NPY vil i tur kunne føre til lavere energiinntak og potensielt redusert/vedlikeholdt kroppsvekt. I tillegg vil leptin stimulere aktivering av melanokortinreseptorer, øke aktiviteten i det sympatiske nervesystemet, og redusere insulinutskillelsen (bedre insulinsensitivitet) som alle vil bidra til en redusert lagring av energi i form av fett og fremme energiforbruk (3).\nSom nevnt i avsnittet over vil leptin aktivere melanokortinreseptorer (hovedsakelig MC3R og MC4R) i hjernen. Disse reseptorene binder ulike melanocytt-stimulerende hormoner (α/β/γ-MSH) som produseres i såkalte POMC-uttrykende nevroner. Ved tilførsel av leptin vil produksjonen av disse hormonene oppjusteres, og MC3R og MC4R-aktivering vil i tur øke og gjøre oss mette. Defekter i disse reseptorene fører til ekstrem fedme (3)."
  },
  {
    "objectID": "artikler/leptin-tykt-tynt.html#regulering",
    "href": "artikler/leptin-tykt-tynt.html#regulering",
    "title": "Tykt og tynt om leptin",
    "section": "Regulering",
    "text": "Regulering\nSirkulerende leptinnivåer bestemmes først og fremst av kroppsfett, men følger også insulinnivåene i blodet. Man skulle dermed tro at spesielt karbohydrater/måltider med lav glykemisk belastning (les: «komplekse karbohydrater») gjør nytten for å øke metthet. Dette stemmer forsåvidt, men husk det jeg nevnte innledningsvis. Leptin spiller hovedrollen i langtidsregulering av metthet (delvis også korttidsregulering ved å forsterke effekten av cholecystokinin). Det har seg nemlig slik at leptin ikke er på sitt høyeste før ca klokken 0200 om natten for oss som spiser til normale tider (2). Med andre ord gjerne ikke før 4-6 timer etter siste insulinstimulerende måltid.\nSamspillet mellom insulin og leptin er ikke fullstendig klarlagt enda, men jeg tillater meg å spekulere litt i plausible mekanismer. Når insulin bindes til sine reseptorer i ulike vev, også fettvev, skjer det flere ting (3). Raske effekter er blant annet transport av glukose inn i cellen, mens kaskadereaksjoner som tar alt fra timer til dager også initieres. Derfor er det plausibelt at substratene som dannes etter reseptoraktivering blant annet bindes til kjernereseptorer som oppregulerer det leptin-produserende Ob-genet i fettcellene våre. Denne prosessen tar flere timer og derfor øker ikke leptinkonsentrasjonen i blodet før noen timer etter matinntak.\nLeptin er ikke bare en indikator på kroppskomposisjon hos oss mennesker. Fler og fler av oss befinner oss i den situasjonen at vi enten er i energiunderskudd- eller overskudd. Leptin vil da i følge Meier og Gressner (2004) fungere som en sensor for ubalanse i energihomeostasen vår (2), hvorpå de trekker frem at faste kan redusere konsentrasjonen av hormonet med ca 30%. Overspising vil derimot kunne øke konsentrasjonen med over 50%. Dette er helt naturlige responser som kommer av at leptinet skal beskytte oss mot store svingninger i kroppsvekt.\nJeg vil understreke at dette garantert varierer individuelt, og varierende kroppskomposisjon fra person til person gjør det umulig å komme med spesifikke anbefalinger. Dette viser oss derimot at karbohydrater ikke alltid bør neglisjeres når det diskuteres hvilke næringsstoffer som påvirker apetitten vår i størst grad. Husk igjen at det her er snakk om apetittregulering over lang tid. Effekten av proteiner og fett på metthet er i hovedsak regulert via korttidsmekanismer som inolverver cholecystokinin og peptid YY som produseres i magesekken. Dette vil jeg komme tilbake ved en senere anledning."
  },
  {
    "objectID": "artikler/leptin-tykt-tynt.html#andre-funksjoner---kjønnshormoner",
    "href": "artikler/leptin-tykt-tynt.html#andre-funksjoner---kjønnshormoner",
    "title": "Tykt og tynt om leptin",
    "section": "Andre funksjoner - Kjønnshormoner",
    "text": "Andre funksjoner - Kjønnshormoner\nTil sist vil jeg såvidt nevne at kostpåvirkning av leptin kan være spesielt viktig i enkelte grupper. Folk med ekstremt lav fettprosent, deriblant enkelte idrettsutøvere og spiseforstyrrede, kan ha et større behov for å stimulere leptinutskillelsen denne veien, ettersom de grunnet liten fettmasse produserer lite. Leptin er nemlig også satt i sammenheng med produksjonen av andre hormoner, deriblant kjønnshormonene, og derfor kan karbohydrater og proteiner som stimulerer økt insulinutskillelse være spesielt viktig i disse gruppene. De nøyaktige mekanismene for hvordan leptin stimulerer produksjonen av kjønnshormoner er ikke fullstendig kartlagt, men man tror at det kan ha med at leptin stimulerer signalstoffer fra hypotalamus (gonadotropinfrigjørende hormoner), som stimulerer frigjøringen av luteniserende hormon fra hypofysen som igjen stimulerer produksjon av kjønnshormoner."
  },
  {
    "objectID": "artikler/leptin-tykt-tynt.html#aktuelt---leptin-og-diabetes",
    "href": "artikler/leptin-tykt-tynt.html#aktuelt---leptin-og-diabetes",
    "title": "Tykt og tynt om leptin",
    "section": "Aktuelt - Leptin og diabetes",
    "text": "Aktuelt - Leptin og diabetes\nDet spekuleres for tiden i om leptin kan ha en effekt på diabetes, og en nylig publisert gjennomgangsartikkel fra Nature Reviews har drøftet nettopp dette (1). I denne artikkelen drøftes det i detalj hvorvidt leptin øker insulinsensitivitet og bedre glukosetoleransen hos pasienter med diabetes type 1 og 2, og leptinbehandling har dessuten vist seg svært effektivt på dyr. Et hinder hos mennesker er ofte at pasienter med diabetes type 2 er overvektige og gjerne leptinresistente. Hos mennesker med lipodystrofi (grovt forenklet varierende grad av akkumulering/svinn av fettvev) og diabetes har leptin vist seg effektiv i normalisering av både lipid- og glukoseubalanser. Forfatterne peker også på at det finnes diabetespasienter som ikke er overvektige, som kan ha nytte av disse effektene. Her spekuleres det i at aktivering av POMC-uttrykkende nevroner i hypotalamus spiller en viktig regulering for blodsukkerkontroll. Det kreves dog mye forskning for å klarlegge disse eventuelle antidiabetiske effektene, og videre hvordan man skal jobbe seg rundt leptinresistens."
  },
  {
    "objectID": "artikler/leptin-tykt-tynt.html#avslutning",
    "href": "artikler/leptin-tykt-tynt.html#avslutning",
    "title": "Tykt og tynt om leptin",
    "section": "Avslutning",
    "text": "Avslutning\nDenne artikkelen er ment å skrape litt på overflaten av hvordan apetitten vår reguleres delvis via karbohydrater og insulin. Det er antakeligvis en lang rekke mekanismer som spiller inn på akkurat hvordan leptin reguleres, og å isolere dette hormonet som en faktor alene blir dog en oversimplifisering. Leptin styrer i hovedsak langtidsreguleringen av apetitten vår, men det er også en del signalmolekyler som responderer mer akutt på matinntak. Den såkalte korttidsreguleringen, og de spennende gluko/aminostatiske teoriene skal vi se nærmere på senere.\nTakk til min bedre halvdel, Bente Øvrebø, for gode innspill og kritikk.\nReferanser\n\nCoppari R, Bjorbaek C: Leptin revisited: its mechanism of action and potential for treating diabetes. Nature reviews Drug discovery 2012, 11(9):692-708.\nMeier U, Gressner AM: Endocrine regulation of energy metabolism: review of pathobiochemical and clinical chemical aspects of leptin, ghrelin, adiponectin, and resistin. Clinical chemistry 2004, 50(9):1511-1525.\nHall, JE, Guyton, AC 2011. Guyton and Hall textbook of medical physiology, Philadelphia, Pa., Saunders/Elsevier"
  },
  {
    "objectID": "artikler/lavkarbo-livsstil.html",
    "href": "artikler/lavkarbo-livsstil.html",
    "title": "En kort innføring i lavkarbokosthold og tilpasning til din livsstil",
    "section": "",
    "text": "Det blir stadig mer populært å legge om til såkalt lavkarbokosthold, og annenhver dag trykkes en ny oppskrift i media, den ene mer ekstrem enn den andre. Er det virkelig så komplisert som det fremstilles som, eller bidrar avisene mest til forvirring? Dersom du ønsker å legge om kostholdet mer i retning av lavkarbo, men ikke vet helt hvordan du skal gå fram, er dette innlegget midt i blinken for deg! Jeg vil også se litt på hvordan dette kan tilpasses enkeltindividet utifra aktivitetsnivå og målsetninger.\nDersom du ønsker å legge om til lavkarbokosthold, trenger ikke forandringene være så drastiske. Vi står for en naturlig tilnærming til lavkarbo, som verken skal være ekstrem eller vanskelig å gjennomføre i hverdagen. Hvis du først og fremst ønsker å optimalisere helsen din, for å holde deg frisk og funksjonell, har vi tidligere publisert våre råd for bedre helse. Her er noen enkle tiltak som vil føre kostholdet ditt i retning lavkarbo, og til slutt kommer noen ord om hvordan dette kan tilpasses henholdsvis stillesittende og idrettsutøvere."
  },
  {
    "objectID": "artikler/lavkarbo-livsstil.html#hvilke-tilpasninger-bør-en-stillesittende-eller-mosjonerende-person-gjøre",
    "href": "artikler/lavkarbo-livsstil.html#hvilke-tilpasninger-bør-en-stillesittende-eller-mosjonerende-person-gjøre",
    "title": "En kort innføring i lavkarbokosthold og tilpasning til din livsstil",
    "section": "Hvilke tilpasninger bør en stillesittende eller mosjonerende person gjøre?",
    "text": "Hvilke tilpasninger bør en stillesittende eller mosjonerende person gjøre?\nDersom du er stillesittende, kan du med fordel redusere karbohydratinntaket ganske mye. Karbohydrater er en hurtig energikilde, og først og fremst nødvendig ved høye intensiteter. Ved inaktivitet og trening på lave intensiteter kan fett fint være den primære energikilden, og mye tilsier at den også bør være det.\nDet er mange myter om at man må innta masse karbohydrater etter trening for å få utbytte av økten, fylle på glykogenlagrene før neste økt osv, men dette er i de fleste tilfeller sterkt overdrevet. Med mindre du skal trene igjen samme dag, har du mer enn god nok tid til å fylle på glykogenlagrene før neste økt. Etter en periode på lavkarbokosthold, vil fettforbrenningen utgjøre en større del av den totale forbrenningen, også ved høyere intensiteter, noe som også reduserer behovet for karbohydrater. Om du trener for helsen sin del, og ikke har idrettsprestasjoner som mål, vil du heller ikke ha det store behovet for å fylle på glykogenlagrene, siden dette først og fremst er viktig med tanke på prestasjon på høye intensiteter.\nRent praktisk betyr dette at du er litt mer restriktiv i karbohydratinntaket, først og fremst med tanke på brødmat, potet, pasta og ris. Frukt er også noe du mer fordel kan begrense inntaket av til fordel for grønnsaker og bær, men jeg vil likevel ikke anbefale noen å kutte frukt helt ut av kostholdet, da det fint kan inngå som dessert eller til kos.\nDet må også nevnes at vi ikke på noen måte anbefaler inaktivitet, noe jeg har skrevet mer om her."
  },
  {
    "objectID": "artikler/lavkarbo-livsstil.html#hvilke-tilpasninger-bør-en-idrettsutøver-gjøre",
    "href": "artikler/lavkarbo-livsstil.html#hvilke-tilpasninger-bør-en-idrettsutøver-gjøre",
    "title": "En kort innføring i lavkarbokosthold og tilpasning til din livsstil",
    "section": "Hvilke tilpasninger bør en idrettsutøver gjøre?",
    "text": "Hvilke tilpasninger bør en idrettsutøver gjøre?\nEr du idrettsutøver, eller trener du som en idrettsutøver, så har du litt andre behov enn dersom du er inaktiv eller trener på mosjonsnistnivå. Det er en strategi du kan benytte deg av for å få det beste fra begge verdener, og dette er det såkalte “train-low, race-high”-prinsippet. Dette er såklart noe som bør testes ut i en treningssituasjon før du gjør det i konkurranse, men det kan gi deg et fortrinn.\nSom idrettsutøver har du maksimale prestasjoner som mål, og trener mye for å oppnå dette. Da har du først og fremst et økt energibehov sammenlignet med mosjonisten, og må sørge for å få i deg nok mat. Det er også viktig å holde seg mest mulig frisk, slik at man ikke må droppe treningsøkter og bruke masse energi på å restituere seg etter sykdom. Da er det sentralt at maten er av god kvalitet, og dekker behovet for alle næringsstoffene. Disse behovene dekker du ved å ha et variert kosthold der du spiser nok! Behovet for kosttilskudd må vurderes i hvert enkelt tilfelle, og avhenger av hvordan kostholdet ser ut, men de aller fleste vil ha fordel av å benytte tilskudd av omega-3.\n“Train-low, race-high” handler hovedsakelig om å skille mellom det man gjør i treningsperioder og hva man gjør under konkurranse. Det er ingen tvil om at glykogenlagrene er sentrale når det gjelder prestasjonen, og man bør sikte på å fylle disse før konkurranse. Samtidig er det en fordel at kroppen er godt tilpasset å bruke fett som energikilde ved så høye intensiteter som mulig, siden vi tross alt har mye mer energi lagret i fettvevet enn i glykogenlagrene. Samtidig vil dette bidra med å spare muskelglykogenet, slik at dette reserveres til de hardeste anstrengelsene."
  },
  {
    "objectID": "artikler/lavkarbo-livsstil.html#hvordan-kan-dette-gjennomføres-i-praksis",
    "href": "artikler/lavkarbo-livsstil.html#hvordan-kan-dette-gjennomføres-i-praksis",
    "title": "En kort innføring i lavkarbokosthold og tilpasning til din livsstil",
    "section": "Hvordan kan dette gjennomføres i praksis?",
    "text": "Hvordan kan dette gjennomføres i praksis?\nI treningsperioden legger du grunnlaget for prestasjonen i konkurranse. Ved å redusere inntaket av karbohydrater vil du på en effektiv måte lære kroppen å forbrenne fett, da dette blir den mest tilgjengelige energikilden når karbohydratinntaket er lavt. Dette vil gjøre at cellene tilpasser seg for å forbrenne fett mest mulig effektivt, noe som over tid vil gjøre at du i større grad kan bruke fett som energikilde på høyere intensiteter enn du klarte før. Et høyt inntak av fett vil føre til utvikling av fettlagrene i musklene, såkalte intramuskulære triglyserider, som er veldig tilgjengelige som energikilde. Frukt og grønnsaker er basedannende matvarer, og vil bidra til å nøytralisere den sure tilstanden kroppen kommer i etter hard trening blant annet pga. melkesyre. Av denne grunn er det lurt å ha et stort inntak av disse matvaregruppene, spesielt etter trening.\nDu vil fremdeles ha behov for karbohydrater under trening, siden du også ønsker å trene på de høyeste intensitetene, og her kommer timing inn i bildet. Når du spiser karbohydrater vil blodsukkeret øke, og bukspyttkjertelen produserer og skiller ut insulin. Ved siden av å senke blodsukkeret, vil insulin også hemme et enzym som heter hormonsensitiv lipase, som er det enzymet som sørger for frigjøring av fettsyrer fra fettvevet. Så lenge insulinnivået er høyt, vil dermed mulighetene for fettforbrenning være begrenset. I tillegg vil insulin hemme glykogennedbrytningen. Derfor anbefaler vi ikke å innta noe særlig med karbohydrater de siste 2-3 timene før trening. På denne måten får insulinnivået tid til å synke, noe som er bra siden du ikke ønsker å starte treningsøkten med høyt insulinnivå. Etter trening derimot, vil insulinsensitiviteten være på sitt høyeste, og det er nå på tide å innta mesteparten av dagens karbohydrater. Dette vil bidra til restitusjonen, slik at du raskere blir klar til neste økt.\nNår det kommer til konkurranse, er det på tide å fylle opp glykogenlagrene, slik at du er best mulig rustet til å prestere optimalt. Hvor lang oppkarbing man trenger vil variere fra person til person, men som utgangspunkt kan du begynne to dager før konkurranse. Gode karbohydratkilder til dette formålet er rotfrukter som potet og søtpotet, havregryn og frukt. Husk også å drikke mye vann i denne perioden, da økte glykogenlagre også betyr at kroppen vil holde på mer vann. Hvis vekten viser litt mer enn vanlig så er dette grunnen!\nPå selve konkurransedagen gjelder det samme som for trening, at du vil starte konkurransen med lavt insulinnivå. Under aktivitet vil kroppen kunne ta opp karbohydrater uten særlig utskillelse av insulin, og dette er noe du kan benytte til din fordel. Mot slutten av oppvarmingen kan du få i deg litt lettopptakelige karbohydrater, f.eks. i form av sportsdrikk, tørket frukt eller lignende. Dette kan gi deg et ekstra gir å gå på, uten at det går så mye utover fettforbrenningen. Denne strategien bør du teste ut i treningssammenheng, slik at du finner en karbohydratkilde og mengde som fungerer for deg."
  },
  {
    "objectID": "artikler/lavkarbo-livsstil.html#avslutning",
    "href": "artikler/lavkarbo-livsstil.html#avslutning",
    "title": "En kort innføring i lavkarbokosthold og tilpasning til din livsstil",
    "section": "Avslutning",
    "text": "Avslutning\nMålet med denne artikkelen var å fjerne en del av forvirringen rundt dette med å spise lavkarbo, og få fram at det å spise etter disse prinsippene ikke er verken komplisert eller skummelt. Egentlig er jeg ikke så glad i begrepet lavkarbo, siden folk flest forbinder dette med hysteri og ekstremdiett, og vil heller flytte fokuset over på matkvaliteten.\nJeg ønsker ikke å komme med noen retningslinjer på hvor store mengder karbohydrater man bør innta i løpet av en dag, da dette vil være individuelt og alle må finne den mengden som fungerer for seg selv. Det viktigste er å velge matvarer av høy kvalitet, som er minst mulig behandlet og raffinert. Da vil fordelingen av næringsstoffene stort sett falle på plass av seg selv!"
  },
  {
    "objectID": "artikler/lavkarbo-forbrenning.html",
    "href": "artikler/lavkarbo-forbrenning.html",
    "title": "Høyere forbrenning med lavkarbo?",
    "section": "",
    "text": "Mange som går ned i vekt ender opp med å legge på seg igjen. Bare et fåtall av de som slanker seg klarer å opprettholde vekttapet over tid. En viktig suksessfaktor er å finne kostholds- og treningsvaner som man kan opprettholde over tid, altså å gå for en livsstilsendring og ikke en midlertidig diett. Det er mange forskjellige kosthold å velge mellom, men er alle alternativene like gode?\nDe færreste klarer å holde seg til strenge dietter over lengre tid, uavhengig av hvilken retning de går. Dette skyldes ikke nødvendigvis dårlig viljestyrke, men heller at det er en stor belastning å holde seg til ting som avviker mye fra normalen. Påvirkning fra omgivelsene rundt oss, da spesielt familie- og jobb/skolesituasjon er nok de viktigste faktorene.\nSom jeg tidligere har skrevet om i artikkelen om energibalanse så vil et vekttap føre til en reduksjon i hvileforbrenningen. Det koster rett og slett kroppen mindre energi å leve når du veier mindre. Også energikostnadene ved bevegelse reduseres, da det krever mindre energi å bevege en lettere kropp."
  },
  {
    "objectID": "artikler/lavkarbo-forbrenning.html#hvordan-påvirker-kostholdet-energiforbruket",
    "href": "artikler/lavkarbo-forbrenning.html#hvordan-påvirker-kostholdet-energiforbruket",
    "title": "Høyere forbrenning med lavkarbo?",
    "section": "Hvordan påvirker kostholdet energiforbruket?",
    "text": "Hvordan påvirker kostholdet energiforbruket?\nNylig ble det publisert en studie [1] der forfatterne så på om ulik sammensetning av næringsstoffer gav ulik effekt på energiforbruket etter vekttap. 21 overvektige personer i alderen 18-40 år deltok i studien, som var delt inn i ulike faser.\nLes forskning.no sin artikkel om studien her.\nFørst ble deltakerne observert over en 4-ukers periode. Deretter fikk de oppsatt en energiredusert diett som på 12 uker sørget for et vekttap på 12,5 %. Etter vektreduksjonsfasen ble deltakerne fulgt over en ny 4-ukers periode, der nytt vedlikeholdsnivå ble beregnet.\n\nEtter disse 20 ukene startet selve forsøket. Nå ble deltakerne i tilfeldig rekkefølge bedt om å følge tre ulike dietter. Diettene var henholdsvis lavfett (20E% protein, 20E% fett, 60E% karbohydrat), lav GI (20E% protein, 40E% fett, 40 E% karbohydrat) og lavkarbo (30E% protein, 60E% fett, 10E% karbohydrat). Diettene var isokaloriske, altså inneholdt de like mye energi, og målet var å opprettholde vekttapet.\nUnderveis i alle fasene ble det målt og registrert både hvileforbrenning og totalt energiforbruk. Hypotesen var at ulike fordelinger av makronæringsstoffene ville påvirke metabolismen forskjellig, noe som ville gi ulikt resultat på hvileforbrenningen.  Studier indikerer at en karbohydratreduksjon gir en spontan reduksjon i energiinntaket, men her ville forfatterne undersøke om man kan forvente en forskjell også ved likt energiinntak. De målte også nivåene av noen hormoner samt etablerte risikofaktorer for metabolsk syndrom."
  },
  {
    "objectID": "artikler/lavkarbo-forbrenning.html#hva-spiste-deltakerne",
    "href": "artikler/lavkarbo-forbrenning.html#hva-spiste-deltakerne",
    "title": "Høyere forbrenning med lavkarbo?",
    "section": "Hva spiste deltakerne?",
    "text": "Hva spiste deltakerne?\nDet er begrenset informasjon om hva deltakerne i studien spiste, men noe informasjon får vi. Utifra det som står beskrevet, så var vektreduksjonskostholdet et kaloriredusert kosthold satt opp etter retningslinjene fra IOM, som ligner de norske kostholdsanbefalingene. De lå i det høyeste sjiktet for proteininntak for å maksimere metthetsfølelsen, noe som skulle gjøre vekttapet lettere.\nLavfettdietten var satt opp etter de generelle anbefalingene om å redusere fettinntaket, og fokuserte på inntak av fullkornsprodukter, frukt og grønnsaker. Lav-GI-dietten lignet på lavfettdietten, men fokuset var å redusere den glykemiske belastningen, så en del kornprodukter og stivelsesrike grønnsaker ble erstattet av lavglykemiske grønnsaker og belgfrukter, samt kilder til sunt fett. Lavkarbodietten var satt opp etter retningslinjene for Atkins-dietten. Her ble det også tilsatt 3g fiber til hvert måltid for å utjevne fiberinntaket mellom de tre kostholdene."
  },
  {
    "objectID": "artikler/lavkarbo-forbrenning.html#høyere-forbrenning-på-lavkarbo",
    "href": "artikler/lavkarbo-forbrenning.html#høyere-forbrenning-på-lavkarbo",
    "title": "Høyere forbrenning med lavkarbo?",
    "section": "Høyere forbrenning på lavkarbo?",
    "text": "Høyere forbrenning på lavkarbo?\nTil tross for at kroppsvekten ble holdt så godt som stabil i testfasene, ble det observert betydelige forskjeller både i hvileforbrenning og i totalt energiforbruk. Sammenlignet med energiforbruket i den første fasen av studien, så man størst reduksjon for lavfettdietten, og reduksjonen var minst når man fulgte lavkarbodietten.\nHvileforbrenningen ble i gjennomsnitt redusert med 205 kcal for lavfettdietten, 166 kcal for lav-GI-dietten, og 138 kcal for lavkarbodietten. Når det gjaldt den totale forbrenningen var forskjellene enda større. For lavfettdietten var det totale forbruket redusert med hhv. 423 kcal (lavfett), 297 kcal (lav-GI) og 97 kcal (lavkarbo). Lavkarbodietten gav altså 67 kcal høyere hvileforbrenning enn lavfettdietten, mens den totale forbrenningen var 326 kcal høyere. Det var ingen forskjeller i registrert fysisk aktivitet i de ulike diettperiodene."
  },
  {
    "objectID": "artikler/lavkarbo-forbrenning.html#hormoner-og-risikofaktorer-for-metabolsk-syndrom",
    "href": "artikler/lavkarbo-forbrenning.html#hormoner-og-risikofaktorer-for-metabolsk-syndrom",
    "title": "Høyere forbrenning med lavkarbo?",
    "section": "Hormoner og risikofaktorer for metabolsk syndrom",
    "text": "Hormoner og risikofaktorer for metabolsk syndrom\nLeptin er et hormon som skilles ut fra fettvevet, og har blant annet som oppgave å signalisere til hjernen hvor stor fettmasse vi har, og dermed være med å regulere appetitten på lang sikt. Lavfettdietten viste de høyeste nivåene av leptin, mens lavkarbodietten gav de laveste nivåene.\nNivåene av stresshormonet kortisol var høyest ved lavkarbodietten, mens nivåene av tyroideastimulerende hormon (TSH) var lavest. Blodnivåene av stoffskiftehormonet T3 var også lavest når man fulgte lavkarbo.\nFor risikofaktorene for metabolsk syndrom så man at insulinsensitiviteten (både i lever og perifert vev) var lavest ved lavfettdietten. Lavkarbodietten gav de høyeste verdiene for HDL-kolesterol og de laveste verdiene for triglyserider. Dette regnes som en gunstig endring av blodlipidene, og resultatene var bedre ved synkende glykemisk belastning, og dermed dårligst ved lavfettdietten. CRP, en markør for inflammasjon, var høyest ved lavkarbodietten og lavest ved lav-GI, mens blodtrykket var likt ved de forskjellige diettene.\nDet må nevnes at de fleste av de målte verdiene bedret seg ved alle diettene sammenlignet med utgangspunktet, og for de fleste verdiene var ikke resultatene signifikante selv om trendene var tydelige. Vekttapet må derfor antas å være den viktigste faktoren når alt kommer til alt."
  },
  {
    "objectID": "artikler/lavkarbo-forbrenning.html#kommentarer-og-diskusjon",
    "href": "artikler/lavkarbo-forbrenning.html#kommentarer-og-diskusjon",
    "title": "Høyere forbrenning med lavkarbo?",
    "section": "Kommentarer og diskusjon",
    "text": "Kommentarer og diskusjon\nDet er ingen tvil om at disse resultatene er ekstremt interessante og innbyr til videre forskning på temaet. Det hevdes at en kalori er en kalori, men oppfører kalorier fra fett, karbohydrat og protein seg likt i kroppen, og kan ulik sammensetning av makronæringsstoffene gi vidt forskjellig respons i kroppen når energimengden er lik?\nDet første jeg bet meg merke i når jeg leste gjennom studien var at proteininntaket var ulikt for lavkarbodietten sammenlignet med de to andre. Vi vet at protein er det næringsstoffet som krever mest energi å metabolisere, og den termiske effekten av protein er beregnet til 25-35%. Lavkarbodietten inneholdt 45g mer protein per dag enn lavfett- og lav-GI-dietten, noe som tilsvarer 180 kcal. Bare basert på den termiske effekten kan dette tilsvare en økt forbrenning på ca. 50 kcal, noe som nesten tilsvarer forskjellen som ble observert i hvileforbrenningen.\nForfatterne nevner dette i diskusjonen, men skriver at de ikke tror dette har påvirket resultat av hvileforbrenningen, da denne er målt fastende. Den økte forbrenningen som følge av økt proteininntak ville bare latt seg måle i den postabsorbtive fasen, altså i perioden etter et måltid, og ikke i fastende tilstand. Da står vi igjen med at økt forbrenning som følge av økt proteininntak bare har bidratt til det totale energiforbruket, og her er forskjellene så markante at det ikke lar seg forklare med økt proteininntak alene.\nHva kan da forklare de store forskjellene som er observert? 300 kcal tilsvarer ca. en time moderat fysisk aktivitet, noe som understreker hvor betydelige disse resultatene er. Det ble ikke observert noen forskjeller i fysisk aktivitet mellom de ulike periodene, og det at forsøkspersonene var sine egne kontroller eliminerer muligheten for at individuelle forskjeller har spilt inn. At alle prøvde de ulike diettene i tilfeldig rekkefølge, og at resultatene fremdeles var konsistente, eliminerer muligheten for at en diett gav langvarige effekter som påvirket resultatene i neste fase.\nDe hormonelle endringene som ble observert er interessante. Forfatterne nevner at ratioen mellom totalt energiforbruk og leptinkonsentrasjon er en markør for leptinsensitivitet. Ved å beregne denne viste det seg at leptinsensitiviteten var høyest når deltakerne fulgte lavkarbodietten, og lavest når de fulgte lavfettdietten. Lavkarbodietten gav også best insulinsensitivitet, og med tanke på at insulin og leptin bruker noen av de samme signalveiene intracellulært så er det også plausibelt at økt insulinsensitivitet og økt leptinsensitivitet henger sammen.\nØkt konsentrasjon av kortisol og kombinasjonen av lavere TSH og T3 er også interessant. Disse faktorene kan være med å forklare hvorfor man så de forskjellene man gjorde i hvileforbrenning. Kortisol stimulerer til frigjøring av energi fra energilagrene, mens et lavere nivå av TSH tyder på at produksjonen av stoffskiftehormoner er tilstrekkelig, siden TSH stimulerer til produksjon av disse. Et lavere nivå av T3 i blodet kombinert med en redusert TSH kan være en indikator på at mer T3 befinner seg inne i cellene, noe som stimulerer til økt energiforbruk."
  },
  {
    "objectID": "artikler/lavkarbo-forbrenning.html#veien-videre",
    "href": "artikler/lavkarbo-forbrenning.html#veien-videre",
    "title": "Høyere forbrenning med lavkarbo?",
    "section": "Veien videre",
    "text": "Veien videre\nDette er en spennende studie, men også en liten studie over relativt kort tid. Forsøkspersonene var overvektige, og ble valgt ut på grunn av sin vilje og evne til å følge et 7 måneder langt diettopplegg. Dette representerer ikke nødvendigvis overvektige i populasjonen som helhet. Av denne grunn er det behov for å gjennomføre lignende studier på andre typer forsøkspersoner, gjerne også uten vektreduksjon, for å se om resultatene lar seg reprodusere.\nRisikofaktorene for metabolsk syndrom forbedret seg betraktelig sammenlignet med situasjonen før vekttapet. Dette demonstrerer hvor stor effekt en vektreduksjon har på risikoen for sykdom. Lavkarbodietten gav de beste effektene på energiforbruk og på de fleste metabolske markørene, men gav også den største utskillelsen av stresshormon og økt inflammasjon, som på sin side er assosiert med økt sykdomsrisiko.\nLav-GI-dietten viste lignende forbedringer som lavkarbo, og i tillegg så man fordelaktige effekter på stresshormon og inflammasjonsmarkøren CRP. Forfatterne konkluderer derfor med at man bør velge en strategi som tar sikte på å redusere den glykemiske belastningen fremfor fettinntaket. Dette vil ha en positiv effekt både i opprettholdelsen av et vekttap og på risikofaktorene for sykdommer assosiert med metabolsk syndrom."
  },
  {
    "objectID": "artikler/lavkarbo-forbrenning.html#hvordan-skal-du-så-spise",
    "href": "artikler/lavkarbo-forbrenning.html#hvordan-skal-du-så-spise",
    "title": "Høyere forbrenning med lavkarbo?",
    "section": "Hvordan skal du så spise?",
    "text": "Hvordan skal du så spise?\nDette er et spørsmål vi sannsynligvis aldri får en fasit på, men denne studien gir oss sterke indikasjoner på at det vil være positivt å begrense den glykemiske belastningen. De viktigste grepene i så måte er å redusere inntaket av høyglykemiske karbohydrater, i hovedsak sukker og fint mel, til fordel for mer lavglykemiske varianter som frukt, grønnsaker og belgfrukter. Å erstatte karbohydrater med fett ser heller ikke ut til å være en dårlig ide, men du trenger ikke å gjøre ekstreme endringer og bytte ut alt.\nEt godt utgangspunkt for kostholdsendringer finner du i disse artiklene:\nEnkle tiltak som kan forbedre kostholdet ditt del 1\nEnkle tiltak som kan forbedre kostholdet ditt del 2\nEnkle tiltak som kan forbedre kostholdet ditt del 3\n\nHar du lest gjennom studien? Kom med dine tanker og synspunkter i kommentarfeltet!\n\n\nReferanse:\n\nEbbeling CB, Swain JF, Feldman HA, Wong WW, Hachey DL, Garcia-Lago E, Ludwig DS: Effects of dietary composition on energy expenditure during weight-loss maintenance. JAMA 2012, 307(24):2627-2634."
  },
  {
    "objectID": "artikler/kreatin.html",
    "href": "artikler/kreatin.html",
    "title": "Kreatin - noe for deg?",
    "section": "",
    "text": "Kreatin blir ofte omtalt som det best dokumenterte prestasjonsfremmende tilskuddet på markedet, og med god grunn. Mens andre mer obskure tilskudd blir hypet opp, kommer og går inn i glemselen, holder kreatin seg stabilt som ett av de mest brukte ergogene tilskuddene.\nLes også artikkelen om Beta-Alanin, et annet ergogent kosttilskudd!\nDet finnes en rekke andre kreatinformer på markedet: Kre-alkalyn, tri-kreatinmalat,  kreatinpyruvat, kreatin ethyl-ester/HCL. Alle disse har monohydrat som grunnmolekyl, men er påsatt andre kjemiske grupper som skal gi det visse egenskaper. Kreatin monohydrat er det mest studerte og best dokumenterte, så her holder jeg meg til det."
  },
  {
    "objectID": "artikler/kreatin.html#kroppen-lager-og-lagrer",
    "href": "artikler/kreatin.html#kroppen-lager-og-lagrer",
    "title": "Kreatin - noe for deg?",
    "section": "Kroppen lager og lagrer",
    "text": "Kroppen lager og lagrer\nKroppen danner kreatin selv fra aminosyrene metionin, glycin og arginin. Syntesen skjer primært i leveren,  hvorpå det transporteres ut i blodbanen og til musklene. Kreatinet tas opp i muskulaturen gjennom en natriumavhengig kreatintransportør.\nVi inntar også kreatin fra mat, primært fra kjøtt og fisk. Ca 95% av kreatinet i menneskekroppen finnes i skjelettmuskulatur, og en mann på 70 kg inneholder ~120 g kreatin. Rundt 2 g/dag konverteres til kreatinin og erstattes fra enten endogen syntese eller eksogent inntak (1). Et noenlunde alminnelig kosthold gir 1-2 g kreatin om dagen, et vegansk kosthold gir mindre."
  },
  {
    "objectID": "artikler/kreatin.html#atp-fosfatsystemet-kroppens-nitro",
    "href": "artikler/kreatin.html#atp-fosfatsystemet-kroppens-nitro",
    "title": "Kreatin - noe for deg?",
    "section": "ATP-fosfatsystemet, kroppens nitro",
    "text": "ATP-fosfatsystemet, kroppens nitro\nI intensivt muskulært arbeid med varighet ~10 sekunder eller mindre er det primært ATP-Fosfagensystemet som gir energi til sammentrekningene. ATP (Adenosin trifosfat) er kroppens primære energimolekyl, som frigir energi når det reduseres til ADP (Adenosin difosfat) ved å spalte av et fosfatmolekyl.\nNår ATP mister et fosfatmolekyl og blir til ADP må det konverteres til ATP igjen for å kunne gi energi. Kreatin lagres som kreatinfosfat, og kan overføre et fosfatmolekyl til ADP sånn at det dannes ny ATP. Mer kreatinfosfat vil potensielt kunne gi raskere opplading av ATP, noe som betyr at mer arbeid kan utføres innen ATP-fosfatsystemet.\nDette systemet er i bruk i flere idretter som krever korte, eksplosive bevegelser der sprint, hopping, løfting og kasting er nødvendig. Spesielt er det ved gjentagende kraftanstrengelser som varer i 5-30 sekunder kreatin viser en prestasjonsfremmende virkning (2). Dersom parametrene som måles innebærer et ferdighetskomponent er det vanskeligere å se effekt da det er andre faktorer som spiller inn enn ren kraftutvikling.\nTilskudd av kreatin kan øke de intracellulære nivåene av kreatinfosfat. Dette gjør flere ting. Kreatinfosfat er osmotisk aktivt og øker cellens hydrasjonsgrad. Dette har vært foreslått som mulig mekanisme for muskelvekst gjennom å øke det myonukleære domenets størrelse. Metabolsk stress og effekten av celleswoling, lokale og systemiske vekstfaktorer er et område som får økende interesse, for en kjapp gjennomgang er det verdt å lese: Metabolsk stress og muskelvekst.\nIntracellulær væske er væske som befinner seg inne i cellene, og i dette tilfellet i sarkoplasmaet til myocyttene eller muskelcellene. Mye tyder på at økt trykk i cellen gjør den mer anabol , blant annet gjennom å øke overflaten til cellen og dermed gjøre det lettere for reseptorer å ta opp aminosyrer, glukose , fettsyrer og andre substanser som øker cellens volum, eller binde seg til hormoner (3). Mer intracellulær væske gir også mulighet for å lagre mer energisubstrat i cellen (4) og kan påvirke signalveien mTOR, en viktig faktor i proteinsyntese positivt.(5)\nKreatintilskudd har også vist å øke nivå av IGF-1, insulinlignende vekstfaktor  og kan redusere myostatin , en reguleringsmekanisme for hvor mye muskelmasse kroppen gir deg lov å ha (6,7).\nVed tilskudd kan nivåene av kreatinfosfat i musklene økes med opp til 20%.  Noen har allerede fulle lagre som følge av kosthold eller høy egenproduksjon, og for disse som kalles non-respondere vil ikke kreatintilskudd øke nivåene."
  },
  {
    "objectID": "artikler/kreatin.html#tilskuddsprotokoller",
    "href": "artikler/kreatin.html#tilskuddsprotokoller",
    "title": "Kreatin - noe for deg?",
    "section": "Tilskuddsprotokoller",
    "text": "Tilskuddsprotokoller\nTidligere var det vanlig å  innta relativt store doser, 5 g x 5-6 iløpet av en dag. Dette øker nivåene raskt. Et mer moderat inntak på 2-5 g pr dag øker nivåene jevnt til de er fulle, og rundt 2 g om dagen er nok til å vedlikeholde fulle nivåer.\nOm en stopper å ta kreatintilskudd synker nivåene jevnt ned mot grunnlinjen din pluss det du får fra kostholdet iløpet av noen uker. Det er ikke nødvendig å ta kreatin i sykluser - 2-5 g hver dag gjør jobben enkelt og effektivt. Mange liker å ta kreatin sammen med en proteinshake/karbohydratshake etter trening.\nProteiner og karbohydrater fører til insulinutskillelse, som ved høye nok konsentrasjoner hjelper kreatin inn i cellen. Et enkeltstående forsøk av Cribb og medarbeidere viste betydelig bedre resultater i form av muskelvolum, fettfri masse og kontraktilt muskelprotein av å innta karbohydrater, proteiner og kreatin i forbindelse med trening, men disse resultatene er ikke reprodusert (8).\nDet viktigste er å få i seg kreatinet - når og hvordan er underordnet. Det kan være lett å huske å ta i shaken etter trening om du er en av de som benytter seg av det, men dersom du ikke gjør det er hvilken som helst tid på døgnet OK.\nMange, spesielt jenter, er bekymret for at de skal binde mye vann ved kreatininntak. Ved moderat inntak (~2 g) som ikke følges av en drastisk økning av væskeinntak slik som var vanlig med de tidlige protokollene med opptil 25 g kreatin om dagen, er ikke dette sannsynlig, og du kan få en fin prestasjonsfremmende effekt uten ekstra vektøkning (9)."
  },
  {
    "objectID": "artikler/kreatin.html#hvem-er-kreatin-for",
    "href": "artikler/kreatin.html#hvem-er-kreatin-for",
    "title": "Kreatin - noe for deg?",
    "section": "Hvem er kreatin for?",
    "text": "Hvem er kreatin for?\nDersom du driver en form for idrett der eksplosivitet gjentatte ganger er nødvendig, prøv kreatin. Dersom du driver styrketrening, prøv kreatin. Om du går gjennom boksen på en måned, to eller tre og ikke responderer kan du klappe deg på skulderen og takke biffen, fisken og egenproduksjonen din for at du allerede har fulle nivåer. Typisk kan en som responderer bra få seg en økning i kroppsvekt på ~1 kg, og studier viser betydelige styrkeøkninger ved kronisk bruk i sammenheng med strukturert styrketrening (10).\nDet er mye artig forskning på kreatin til andre enn unge, friske og aktive mennesker men det blir litt for mye å gå inn på her."
  },
  {
    "objectID": "artikler/kreatin.html#bivirkninger",
    "href": "artikler/kreatin.html#bivirkninger",
    "title": "Kreatin - noe for deg?",
    "section": "Bivirkninger",
    "text": "Bivirkninger\nSiden kreatin fører til økt intracellulær væskeretensjon i muskelvev har det vært foreslått at kreatin kan føre til hodepine, kvalme og lett dehydrering dersom en ikke drikker nok. Disse symptomene rapporteres i lik grad blant de som bruker og ikke bruker kreatin, og det er vanskelig å isolere kreatin som en mulig årsak. Drikk nok.\nKreatin, spesielt i høye doser vil kunne føre til økninger i kreatininnivå i blodet. Kreatininnivå brukes som et mål på nyrehelse - nyrer som ikke filtrerer skikkelig gjør at kreatinin og andre metabolitter hoper seg opp i blodet. Kreatinin gir ikke nyresvikt men kan være et tegn på det, så om du skal utredes medisinsk kan det være lurt å opplyse om at du bruker kreatin.\nFor friske mennesker er det ikke indikasjoner på at moderat bruk (2-5 g) om dagen vil være skadelig. Interessant nok er det også få indikasjoner på at kreatin øker proteinsyntesen, selv om økninger i fettfri masse i størrelsesordenen 1-2% rapporteres og det er solid teoretisk grunnlag for å kunne si at økt proteinsyntese vil inntreffe ved økt cellehydrering (11,12). Proteinsyntese er som kjent ikke hele sannheten når det kommer til dannelse av fettfri masse, ihvertfall ikke endringer over et par timer.\nNoen får merkbare økninger når de fyller lagrene med kreatinfosfat, andre merker ingenting. Noen får så sterk placeboeffekt at de øker 5 kg i benkpress etter første dose."
  },
  {
    "objectID": "artikler/kreatin.html#oppsummering",
    "href": "artikler/kreatin.html#oppsummering",
    "title": "Kreatin - noe for deg?",
    "section": "Oppsummering",
    "text": "Oppsummering\nUansett hva tilfellet er, driver du med kraftidrett eller trening som stiller krav til gjentagende eksplosiv kraftutvikling er kreatin verdt et forsøk. 2-5 g om dagen for å lade opp, 2-5 g om dagen for å vedlikeholde!\nReferanser:\n\nWyss M, Kaddurah-Daouk R. Creatine and creatinine metabolism. Physiol Rev. 2000 Jul;80(3):1107-213. Review.\nLouise Burke, Vicki Deakin Clinical Sports Nutrition 4. th ed McGraw- Hill 2010\nHäussinger D, Roth E, Lang F, Gerok W. Cellular hydration state: an important determinant of protein catabolism in health and disease. Lancet. 1993 May 22;341(8856):1330-2.\nvan Loon LJ, Murphy R, Oosterlaar AM, Cameron-Smith D, Hargreaves M, Wagenmakers AJ, Snow R: Creatine supplementation increases glycogen storage but not GLUT-4 expression in human skeletal muscle. Clin Sci (Lond) 2004, 106(1):99-106.\nSchliess F, Richter L, vom DS, Haussinger D. Cell hydration and mTOR-dependent signalling. Acta Physiol (Oxf) 2006;187:223-9.\nBurke DG, Candow DG, Chilibeck PD, MacNeil LG, Roy BD, Tarnopolsky MA, Ziegenfuss T. Effect of creatine supplementation and resistance-exercise training on muscle insulin-like growth factor in young adults. Int J Sport Nutr Exerc Metab. 2008 Aug;18(4):389-98.\nSaremi A, Gharakhanloo R, Sharghi S, Gharaati MR, Larijani B, Omidfar K. Effects of oral creatine and resistance training on serum myostatin and GASP-1. Mol Cell Endocrinol. 2010 Apr 12;317(1-2):25-30. Epub 2009 Dec 22.\nCribb PJ, Williams AD, Hayes A. A creatine-protein-carbohydrate supplement enhances responses to resistance training. Med Sci Sports Exerc. 2007 Nov;39(11):1960-8.\nRawson ES, Stec MJ, Frederickson SJ, Miles MP. Low-dose creatine supplementation enhances fatigue resistance in the absence of weight gain. Nutrition. 2011 Apr;27(4):451-5.\nDempsey RL, Mazzone MF, Meurer LN. Does oral creatine supplementation improve strength? A meta-analysis. J Fam Pract. 2002 Nov;51(11):945-51.\nKim HJ, Kim CK, Carpentier A, Poortmans JR. Studies on the safety of creatine supplementation. Amino Acids. 2011 May;40(5):1409-18. doi: 10.1007/s00726-011-0878-2. Epub 2011 Mar 12. Review.\nFrancaux M, Poortmans JR. Side effects of creatine supplementation in athletes. Int J Sports Physiol Perform. 2006 Dec;1(4):311-23. Review."
  },
  {
    "objectID": "artikler/kosthold-tiltak-3.html",
    "href": "artikler/kosthold-tiltak-3.html",
    "title": "Enkle tiltak som kan forbedre kostholdet ditt - del 3",
    "section": "",
    "text": "Her komme tre nye forslag til endringer du kan gjøre i kostholdet ditt. Som jeg har skrevet i de to første artiklene er det ikke nødvendig å gjøre så store omveltninger, og enhver liten forbedring vil gjøre at det totale kostholdet ditt blir bedre, noe som på sikt vil være positivt for helsen din."
  },
  {
    "objectID": "artikler/kosthold-tiltak-3.html#frukt-og-bær-er-naturens-godteri",
    "href": "artikler/kosthold-tiltak-3.html#frukt-og-bær-er-naturens-godteri",
    "title": "Enkle tiltak som kan forbedre kostholdet ditt - del 3",
    "section": "Frukt og bær er naturens godteri",
    "text": "Frukt og bær er naturens godteri\nMennesket er fra naturens side utstyrt med et sug etter det som smaker søtt. Dette stammer fra den tiden da vi var avhengige av å finne maten vår ute i naturen. Siden det ikke er noen naturlige gifter som smaker søtt, betydde søtsmak vanligvis at det var trygt å spise. Søtsuget fungerte en gang som en overlevelsesmekanisme, men i dag virker det heller mot sin hensikt, da vi ikke akkurat har mangel på søte alternativer.\nLikevel er ikke løpet helt kjørt, det finnes både gode og mindre gode alternativer her også. Det mindre gode alternativet er å stupe nedi nærmeste smågodtskål neste gang suget melder seg, eller å ty til søte drikker. Som jeg var inne på i del 1 bør vi prøve å begrense inntaket av tilsatt sukker, og i del 2 snakket jeg om helseeffektene av å velge vann som tørstedrikk.\nDe beste søte alternativene for helsen din er frukt og bær. Disse er ikke spesielt energitette, og i motsetning til en del andre søte alternativer, så inneholder de en del vitaminer, mineraler og andre gunstige stoffer. Frukt og bær er også basedannende, noe som kan være med å balansere syren som produseres når vi spiser annen mat.\nVelg frukt eller bær som dessert, så får du tilfredsstilt søtsuget med god samvittighet!"
  },
  {
    "objectID": "artikler/kosthold-tiltak-3.html#finn-fram-i-oljejungelen",
    "href": "artikler/kosthold-tiltak-3.html#finn-fram-i-oljejungelen",
    "title": "Enkle tiltak som kan forbedre kostholdet ditt - del 3",
    "section": "Finn fram i oljejungelen",
    "text": "Finn fram i oljejungelen\nFett er et viktig næringsstoff, både som en viktig energikilde, byggesten i cellemembranene våre og for å absorbere fettløselige vitaminer. I butikkhyllene finner du mange ulike matoljer, og det er ikke alltid like lett å vite hva du bør se etter. De fleste har hørt at oliven- eller rapsolje er gode alternativer, og det er de, men også her finnes det ulike varianter.\nMange matoljer inneholder veldig mye omega-6, noe som vi fra før får i oss for mye av sammenlignet med omega-3. Verstingene her er soyaolje, maisolje og solsikkeolje, så disse bør du styre unna. Velg derfor mer nøytrale oljer som oliven- eller raps. Kokosolje inneholder nesten utelukkende mettet fett, så denne er helt nøytral når det gjelder omega-3 og omega-6, og fungerer veldig godt til å steke med.\nLes mer om omega-3 og omega-6.\nEn viktig forskjell på de ulike oljene handler om hvordan de er laget. Kaldpresset olje (extra virgin) er minst behandlet, og fettsyrene er  derfor i sin naturlige form. Dette er et kvalitetstegn, og noe du bør se etter når du skal velge olje! Kaldpresset olje tåler mindre varme enn varmpresset, så disse bør ikke brukes til å steke i, men heller helles over maten etter tilberedning.\nOljer som inneholder umettet fett (dvs. alle utenom kokosolje) vil være utsatt for harskning, altså oksidering av fettsyrene. Denne prosessen går raskere når oljen blir utsatt for lys og oksygen. Av denne grunn bør du kjøpe olje som kommer på en mørk flaske, og oppbevare denne mørkt, gjerne i kjøleskap.\nFor å oppsummere bør du altså velge en kaldpresset oliven- eller rapsolje på mørk flaske, og oppbevare denne mørkt. Til steking bør du bruke fett som er mest mulig mettet, altså kokosfett eller meierismør."
  },
  {
    "objectID": "artikler/kosthold-tiltak-3.html#finn-en-måltidsrytme-som-passer-deg-og-din-hverdag",
    "href": "artikler/kosthold-tiltak-3.html#finn-en-måltidsrytme-som-passer-deg-og-din-hverdag",
    "title": "Enkle tiltak som kan forbedre kostholdet ditt - del 3",
    "section": "Finn en måltidsrytme som passer deg og din hverdag",
    "text": "Finn en måltidsrytme som passer deg og din hverdag\nGlem alt du har hørt om at frokosten er viktig for å sette igang og at små, hyppige måltider er viktig for å opprettholde forbrenningen. Sannheten er at du har mye større frihet til å tilpasse måltidsmønsteret etter hva som passer deg, og det eneste som kan sies å være viktig er at du får i deg nok mat og at du prøver å spise noenlunde likt fra dag til dag. Det er ikke til å komme utenom at gode rutiner gjør det enklere å unngå de store utskeielsene, siden kroppen tilpasser seg det måltidsmønsteret du velger. Så lenge du spiser den samme totalmengden, spiller det med tanke på forbrenningen ingen rolle hvor mange måltider du fordeler denne på\nFor mange passer det utmerket å spise lite og ofte, og det er selvfølgelig ingenting i veien for å fortsette med dette. Men, er du blant dem som ikke er sulten om morningen og helst foretrekker å vente til lunsj, så er ikke dette noe å ha dårlig samvittighet for. Mange føler at de fungerer bedre på denne måten, og så lenge det ikke resulterer i at du stikker innom nærmeste bensinstasjon og kjøper boller, men klarer å spise fornuftig og strukturert, så er det ingenting som tilsier at du trenger å gjøre noe annet!\nAlle er forskjellige, og der noen trives best med å spise litt med jevne mellomrom er det andre som liker best å spise færre måltider og heller spise seg god og mett hver gang. Trivsel er nøkkelordet, og bare du vet hva du trives best med!\nLes mer om periodisk faste."
  },
  {
    "objectID": "artikler/kosthold-tiltak-1.html",
    "href": "artikler/kosthold-tiltak-1.html",
    "title": "Enkle tiltak som kan forbedre kostholdet ditt - del 1",
    "section": "",
    "text": "Kosthold fremstilles ofte som en stor suppe med mange bestanddeler, hvor alle er like viktige. Ofte kan det virke som om en forbedring av kostholdet er et “alt eller ingenting”-prosjekt, og mange velger derfor å heller droppe å gjøre endringer. Dette er ikke bra, og det er viktig å bli bevisste på at alle endringer til det bedre vil være gunstig, og man trenger heller ikke å snu opp-ned på hverdagen for å få det til!"
  },
  {
    "objectID": "artikler/kosthold-tiltak-1.html#massestrategien",
    "href": "artikler/kosthold-tiltak-1.html#massestrategien",
    "title": "Enkle tiltak som kan forbedre kostholdet ditt - del 1",
    "section": "Massestrategien",
    "text": "Massestrategien\nEt av hovedprinsippene i forebyggende helsearbeid er det som heter massestrategien eller befolkningsstrategien. Denne fungerer slik at dersom en hel befolkning gjør et tiltak som senker risikoen litt, så vil dette totalt spare befolkningen for mange sykdomstilfeller. Dette gjelder i høyeste grad kosthold, og en liten forbedring hos hver enkelt kan være veldig effektivt for å redusere forekomsten av livsstilssykdommer og problemer tilknyttet dette.\nDen andre hovedstrategien i forebyggende helsearbeid heter høyrisikostrategien, og tar sikte på å redusere risikoen hos de som allerede er i høy risiko for å utvikle sykdom. Denne krever mye arbeid, blant annet med å identifisere hvem som er i denne gruppen, samtidig som tiltakene nødvendigvis blir større. Massestrategien trenger ikke å ta hensyn til individuelle forskjeller, da uansett ønsker å påvirke hele befolkningen. Et godt eksempel på denne typen påvirkning er kostrådene, som har som mål å påvirke folk til å spise sunnere. Virkemidlene er blant annet opplysningsarbeid som “5 om dagen” og veiledning som f.eks. nøkkelhullsordningen. Et enda nyere virkemiddel er faget Mat og Helse i grunnskolen, som tar sikte på å lære skolebarn om hva som er fornuftig kosthold."
  },
  {
    "objectID": "artikler/kosthold-tiltak-1.html#enkle-tiltak-som-alle-er-enige-om",
    "href": "artikler/kosthold-tiltak-1.html#enkle-tiltak-som-alle-er-enige-om",
    "title": "Enkle tiltak som kan forbedre kostholdet ditt - del 1",
    "section": "3 enkle tiltak som alle er enige om",
    "text": "3 enkle tiltak som alle er enige om\nDe fleste som leser her har fått med seg at det er en del uenighet om hva som er et sunt kosthold. I denne situasjonen er det viktig å holde tungen beint i munnen, slik at man ikke ender opp med å plukke litt her og litt der, da dette kan føre veldig galt av sted. Foreløpig finnes det ingen fasit på hva vi bør spise, og sannsynligvis er det individuelle forskjeller på gennivå som påvirker hvilken mat som gir enkeltindividet god helse. Vi har også veldig forskjellig livsstil, noe som gjør at vi har veldig ulike behov for de forskjellige næringsstoffene.\nFor å få til et vellykket forebyggende arbeid i form av kostholdsråd, må vi rett og slett fokusere på de små endringene som alle er enige om. Det er en del ting som utvilsomt vil gi en positiv effekt på helsen, spesielt når vi ser på det i et befolkningsperspektiv, og det er her fokuset må ligge. Her kommer tre enkle tiltak som alle både kan og bør prøve å innføre så langt det lar seg gjøre.\n\nSpis mer grønnsaker\nVi nordmenn er ekstremt dårlige til å spise grønnsaker, og en økning her vil være positivt på flere områder. Grønnsaker er veldig næringstette og samtidig energifattige matvarer. Å spise mer grønnsaker er et godt tiltak for å holde vekten i sjakk eller for å bekjempe den overvekten man allerede har. I tillegg er grønnsaker basedannende, noe som kan bidra til at man blant annet sparer kalsium fra beinvev, noe som på sikt kan være med å forebygge flere tilfeller av beinskjørhet. Jeg tror ikke det er tilfeldig at vi ligger på verdenstoppen i forekomsten av beinskjørhet samtidig som vi ligger langt nede på listen over grønnsaksinntak!\nDet trenger ikke å være vanskelig å øke inntaket av grønnsaker, og heller ikke dyrt. Frosne grønnsaker er like næringsrike som ferske, og de er både billige og raske å tilberede. Grønnsaker kan kokes, stekes, wokes, dampes, ovnsbakes eller spises rå, så variasjonsmulighetene er mange!\n\n\nSpis mindre sukker\nAt sukker er negativt for helsen vår er ingen hemmelighet. På landsbasis får vi i gjennomsnitt i oss 13% av energien vår fra tilsatt sukker alene. De offentlige anbefalingene sier at tilsatt sukker bør utgjøre under 10% av energiinntaket, men jeg vil gå enda lenger og si at dette er noe vi med fordel kan redusere til et minimumsnivå!\nSukker og raffinerte karbohydrater er sterkt koblet til livsstilssykdommer i form av metabolsk syndrom (diabetes, overvekt, høyt blodtrykk og dårlig sammensetning av fettstoffene i blodet). En reduksjon av sukkerinntaket vil være et viktig grep i å begrense omfanget av disse problemene! Spesielt sukker i flytende form ser ut til å ha en negativ effekt på helsen vår, så disse er det veldig lurt å styre unna. En halv liter brus inneholder hele 50g sukker, og ingen næringsstoffer!\nEn del sukker kommer i form av såkalt “skjult sukker”, som finnes i mange typer ferdigmat og halvfabrikata. En God-Morgen-yoghurt inneholder f.eks. 10% tilsatt sukker, noe som tilsvarer 20g. Ved å i større grad basere kostholdet på rene råvarer som du tilbereder selv kan du unngå veldig mye unødvendig sukker, og i samme slengen vil du også redusere saltinntaket ditt ganske mye, da disse ferdigvarene er vår største kilde til salt!\n\n\nSpis mer fisk\nFisk er en ypperlig proteinkilde, og fett fra fisk er rikt på omega-3-fettsyrene, som vi i gjennomsnitt får i oss for lite av. Myndighetene vil gjerne at vi spiser mer fisk på bekostning av kjøtt, med de argumentene at det vil gjøre fettinntaket vårt mer i tråd med det de anbefaler. Jeg deler ikke denne oppfatningen, men er likevel enig i at fisk er noe vi kan og bør spise mer av!\nEn grunn til at mange spiser lite fisk er mangelen på kunnskap om hvordan man kan tilberede den. På samme måte som for kjøtt, finnes det mange muligheter til å variere også her. Fisk kan kokes (trekkes), stekes, wokes, ovnsbakes, dampes og røykes, så man trenger ikke å spise kokt torsk hver gang! Med ulike krydderkombinasjoner kan man ytterligere variere smaken!\nVelg så langt det går ren fisk og ikke fiskeprodukter. Fiskeproduktene er som oftest tilsatt veldig mye rart, og andelen fisk er ofte lav (dette står på pakken). Både fersk og frossen fisk er bra mat, og det trenger heller ikke å koste skjorten. I frysedisken kan du finne billige fileter av både sei, laks og torsk, og om du ikke har noe imot litt ekstra arbeid er det enda billigere å kjøpe hel fisk som du renser selv!"
  },
  {
    "objectID": "artikler/kosthold-tiltak-1.html#hva-skal-du-ta-med-deg-fra-dette-innlegget",
    "href": "artikler/kosthold-tiltak-1.html#hva-skal-du-ta-med-deg-fra-dette-innlegget",
    "title": "Enkle tiltak som kan forbedre kostholdet ditt - del 1",
    "section": "Hva skal du ta med deg fra dette innlegget?",
    "text": "Hva skal du ta med deg fra dette innlegget?\nÅ spise sunnere trenger ikke å innebære at man gjør store omveltninger i kostholdet. Alle endringer til det bedre vil være gunstig i den store sammenhengen, og det kan være lurt å begynne i det små (f.eks. ved å innføre de tre tiltakene nevnt her). En ting som er verdt å ofre en tanke er at positive endringer i livsstilen vil motivere til å gjøre ytterligere endringer, og plutselig befinner du deg milevis fra det du startet med. Jo flere som gjør slike små tiltak jo bedre vil det være for den samlede folkehelsen!\nAlle reiser starter med det første skrittet, og kosthold/livsstil er ikke noe unntak!"
  },
  {
    "objectID": "artikler/kosthold-overvekt.html",
    "href": "artikler/kosthold-overvekt.html",
    "title": "Kosthold og forebygging av overvekt",
    "section": "",
    "text": "Debatten om hva som er den beste sammensetningen av makronæringsstoffer i kostholdet tar ofte utgangspunkt i hva som gir best effekt på vektnedgang, og her er dokumentasjonen sprikende. I forbindelse med lanseringen av de nye nordiske kostrådene (NRR 2012) ble det publisert en systematisk litteraturanalyse som har undersøkt hva sammensetningen av næringsstoffer og inntaket av ulike matvaregrupper har å si for fremtidig utvikling av overvekt. I denne artikkelen vil jeg gå gjennom hva de fant ut i denne analysen.\nArtikkelen “Dietary macronutrients and food consumption as determinants of long-term weight change in adult populations: a systematic literature review” [1] er publisert med åpen tilgang I tidsskriftet Food and Nutrition Research, så alle kan følge lenken og lese fullteksten ved interesse."
  },
  {
    "objectID": "artikler/kosthold-overvekt.html#overvekt-fedme-og-kosthold",
    "href": "artikler/kosthold-overvekt.html#overvekt-fedme-og-kosthold",
    "title": "Kosthold og forebygging av overvekt",
    "section": "Overvekt, fedme og kosthold",
    "text": "Overvekt, fedme og kosthold\nBMI over 25 defineres som overvekt, og BMI over 30 defineres som fedme. Mye kan sies om BMI som måleenhet når det kommer til enkeltindividet, da det ikke tar høyde for forskjeller i kroppssammensetning. I større populasjoner vil imidlertid endringer i BMI gi en god pekepinn på forekomst av både fedme og overvekt, ettersom økt BMI vil representere en gjennomsnittlig vektøkning i en større populasjon. Den globale forekomsten av overvekt og fedme er økende, og det er beregnet at omtrent hver tredje voksne person vil lide av fedme innen 2015. Ettersom overvekt er en sentral risikofaktor for en rekke sykdommer er det av alles interesse at denne utviklingen bremses og snus.\nDet er ingen tvil om at kosthold spiller en sentral rolle når det er snakk om overvekt og fedme ettersom en akkumulering av energi lagret som fettvev er en direkte konsekvens av en ubalanse mellom inntak og forbruk av energi. Det er en lang rekke faktorer som påvirker både hvor mye energi vi spiser og hvor mye vi forbruker. En av disse kan være sammensetningen av næringsstoffer. Studier som har sammenlignet lavkarbodietter med tradisjonelle lavfettdietter finner konsekvent at lavkarbodiettene medfører en spontan reduksjon i energiinntak, mest sannsynlig grunnet økt metthetsfølelse ved et slikt kosthold. Dette kan forklare hvorfor svært mange finner det enklere å gå ned i vekt ved å følge en slik diett. Når det er sagt, så finner man ingen forskjell i vektreduksjon mellom de ulike diettene når alle er kalorikontrollerte, så den underliggende mekanismen for vekttap er til syvende og sist oppnåelsen av kaloriunderskudd.\nTilgangen på mat er økende, og utviklingen av overvekt ser ut til å følge det stadig økende energiinntaket i verdens befolkning. Et spørsmål som frem til nå har stått ubesvart er hvorvidt hvilken rolle sammensetningen av kostholdet eller inntaket av spesifikke matvarer spiller i denne sammenhengen, og dette var motivasjonen bak den omtalte metaanalysen."
  },
  {
    "objectID": "artikler/kosthold-overvekt.html#metoder",
    "href": "artikler/kosthold-overvekt.html#metoder",
    "title": "Kosthold og forebygging av overvekt",
    "section": "Metoder",
    "text": "Metoder\nDet er en forskjell mellom folk som alltid har vært slanke og de som tidligere har vært overvektige. Forfatterne valgte derfor å se på disse gruppene separat, og har da gjort et skille mellom studier som har undersøkt effekten av kostholdet i primærforebygging av overvekt og studier som har sett på kostholdets effekt på vektøkning hos de som har slanket seg etter tidligere overvekt. I begge tilfellene er bare studier med varighet over 1 år inkludert i analysen.\nFor å undersøke effekten av sammensetningen av næringsstoffer i kostholdet, måtte de inkluderte studiene gi informasjon om totalfordelingen av karbohydrater, protein og fett, sammensetning av fettet (mettet, enumettet, flerumettet), samt inntak av tilsatt sukker og fiber.\nBare studier publisert i år 2000 eller senere er inkludert, og det var også et krav at deltakerne skulle være mellom 18-70 år. Til sammen 43 studier møtte alle inklusjons- og kvalitetskriteriene."
  },
  {
    "objectID": "artikler/kosthold-overvekt.html#næringsstoffenes-rolle",
    "href": "artikler/kosthold-overvekt.html#næringsstoffenes-rolle",
    "title": "Kosthold og forebygging av overvekt",
    "section": "Næringsstoffenes rolle",
    "text": "Næringsstoffenes rolle\nStudiene som har undersøkt hvordan sammensetningen av makronæringsstoffene påvirker vektutviklingen er hovedsakelig prospektive kohortstudier. Disse studiene så på ulike ting, noe som vanskeliggjør arbeidet med å finne trender som er godt dokumenterte.\nDen sterkeste sammenhengen som ble funnet var den inverse korrelasjonen mellom inntak av fiber og vektøkning. Dette var et funn som gikk igjen i de fleste studiene. Ulike kilder til fiber gav lignende, men svakere resultater. Totalt sett kan se ut som om det å øke inntaket av fiber er et positivt trekk for å forebygge vektøkning. Dette kan forklares med at fiberet øker volumet på maten uten at energiinnholdet øker noe særlig. På denne måten kan fiber bidra til økt metthet.\nKostholdets energitetthet har i noen studier blitt funnet å ha en sammenheng med en økning i midjemålet, men resultatene for vektøkning var langt mindre konsistente. Ingen av makronæringsstoffene karbohydrater, proteiner og fett viste en konsekvent sammenheng med vektøkning. Det samme gjaldt fordelingen av ulike fettyper.\nTotalt sett er det av næringsstoffene altså bare fiber som viser noenlunde konsekvente resultater når det gjelder forebygging av vektøkning. Som Thomas har vært inne på tidligere har fiber også andre gunstige egenskaper.\nLes: Hvorfor fiber er awesome"
  },
  {
    "objectID": "artikler/kosthold-overvekt.html#matvarenes-rolle",
    "href": "artikler/kosthold-overvekt.html#matvarenes-rolle",
    "title": "Kosthold og forebygging av overvekt",
    "section": "Matvarenes rolle",
    "text": "Matvarenes rolle\nDe ulike matvaregruppene viser seg å ha sterkere sammenheng med vektutvikling enn næringsstoffene i seg selv. Trenden som ble identifisert var at nøtter, fullkorn, frukt, og meieriprodukter (både fete og magre) ser ut til å være beskyttende, mens fint mel, lyst brød, kjøtt og godteri ser ut til å ha en motsatt effekt. Når det gjelder kjøtt har man i denne analysen bare funnet sammenhenger for det totale inntaket av kjøtt. Analyser av ulike typer bearbeidet kjøtt gav ikke grunnlag for noen videre konklusjoner. Analysene for inntak av fisk gav ingen klare svar.\nEnkeltmatvarer ser altså ut til å kunne ha motsatte effekter på vekten til tross for at de bidrar med mange av de samme næringsstoffene. Et godt eksempel er at meieriprodukter og kjøtt, som begge bidrar med animalsk protein og fett, ser ut til å trekke i motsatt retning. Det er mulig å oppnå en lik sammensetning av makronæringsstoffer på vidt forskjellige måter, og å isolere effekten av en enkeltkomponent i en matvare er derfor vanskelig. Når vi da vet at maten vi spiser består av flere tusen ulike komponenter, der mange av disse ikke engang er identifisert, blir det enda viktigere å se an effekten av hele matvaren.\nMen, et kosthold består av en sammensetning av flere enkeltmatvarer, og det å trekke konklusjoner om effekten av et kosthold basert på enkeltmatvarer kan være problematisk. På samme måte som det er problematisk å isolere effekten av et næringsstoff i en matvare kan det også være vanskelig å bedømme effekten av en enkeltmatvare i et sammensatt kosthold. Derfor ønsket forfatterne å undersøke effekten av kjente kostholdsmønstre. Ved å gi en score for hvor godt man følger de amerikanske offentlige kostrådene (ligner de norske), var det to studier som viste at det å følge retningslinjene var assosiert med lavere vektøkning. Lignende studier på middelhavskosten gav samme resultat."
  },
  {
    "objectID": "artikler/kosthold-overvekt.html#hva-med-de-som-har-gått-ned-i-vekt",
    "href": "artikler/kosthold-overvekt.html#hva-med-de-som-har-gått-ned-i-vekt",
    "title": "Kosthold og forebygging av overvekt",
    "section": "Hva med de som har gått ned i vekt?",
    "text": "Hva med de som har gått ned i vekt?\nDet å opprettholde et vekttap er kanskje en større utfordring enn det å gå ned i vekt i utgangspunket. Forfatterne har i denne analysen ikke funnet noen konsekvente sammenhenger mellom sammensetning av kostholdet og opprettholdelsen av vekttap. Det er noen studier som har konkludert med at lavkarbo/høyfett fungerte best, mens andre studier har konkludert med det motsatte. Å spise mat med lav glykemisk indeks/glykemisk belastning ser ut til å være gunstig."
  },
  {
    "objectID": "artikler/kosthold-overvekt.html#hva-skal-vi-tro",
    "href": "artikler/kosthold-overvekt.html#hva-skal-vi-tro",
    "title": "Kosthold og forebygging av overvekt",
    "section": "Hva skal vi tro?",
    "text": "Hva skal vi tro?\nFor å oppsummere funnene fra studien, sier forfatterne at de sterkeste funnene er at økt inntak av fiber og nøtter beskytter mot vektøkning, mens økt inntak av kjøtt predikerer større vektøkning. De nest sterkeste funnene gjelder inntak av meieriprodukter og det å følge et anbefalt kostholdsmønster. Generelt gav matvarer og kostholdsmønstre sterkere resultater enn de enkelte næringsstoffene.\nDenne litteraturanalysen viser på en god måte hvor kompleks sammenhengen mellom kosthold og vekt er. At matvarer med lignende sammensetning ser ut til å ha motsatt effekt på vekten underbygger viktigheten av å gi matvarebaserte kostråd.\nPå de fleste områder ser vi at resultatene fra de ulike studiene spriker i alle retninger. Det er mye som kan fungere, og alt dette understreker viktigheten av å finne noe som fungerer på individuelt nivå. Å spise fiberrikt ser ut til å være et godt råd, og nøtter kommer også positivt ut. Det ser heller ikke ut til at det er noe poeng å frykte meieriproduktene, og inntaket av kjøtt bør kanskje reduseres noe. Etter min mening er det først og fremst det bearbeidede kjøttet man bør redusere på, men denne analysen gav altså ikke støtte for dette med tanke på overvekt. Å følge de offentlige anbefalingene ser ut til å være et godt valg, og det samme med middelhavskosten, hvertfall om vi skal bruke utvikling i kroppsvekt som et resultatmål.\nDet er også viktig å få understreket at denne analysen i hovedsak er bygget på observasjonsdata, ikke intervensjonsdata, slik at resultatene må vurderes deretter. I tillegg bør det også nevnes at det heller ikke er tatt høyde for effekten av fysisk aktivitet, noe som etter min mening er vel så viktig som kosthold for å oppnå god helse.\nTil slutt forfatternes konklusjon:\n\nIn general, the results suggest that the proportion of macronutrients in the diet is not important in prevention of obesity. In contrast, plenty of fibre-rich foods and dairy products, and less refined grains, meat and sugar-rich foods and drinks were associated with less weight gain in prospective cohort studies.\n\n1.Fogelholm M, Anderssen S, Gunnarsdottir I, Lahti-Koski M: Dietary macronutrients and food consumption as determinants of long-term weight change in adult populations: a systematic literature review. Food & nutrition research 2012, 56."
  },
  {
    "objectID": "artikler/kosthold-institusjoner/proteinrik.html",
    "href": "artikler/kosthold-institusjoner/proteinrik.html",
    "title": "Proteinrik kost",
    "section": "",
    "text": "Tilbake til kosthold i helseinstitusjoner.\nNyrepasienter i dialyse, både i hemodialyse og peritonealdialyse, taper mye protein og væske under prosessen med å rense blodet for avfallsstoffer. Proteinrik kost ved nyresykdom kalles ofte dialysekost, og i denne artikkelen får du et innblikk i hvordan dette kostholdet ser ut."
  },
  {
    "objectID": "artikler/kosthold-institusjoner/proteinrik.html#målgruppe",
    "href": "artikler/kosthold-institusjoner/proteinrik.html#målgruppe",
    "title": "Proteinrik kost",
    "section": "Målgruppe",
    "text": "Målgruppe\nPasienter med nyresykdom som gjennomgår hemodialyse eller peritonealdialyse. Målet er å sikre tilstrekkelig mengder proteiner, energi og vannløselige vitaminer, samt å erstatte tapet som går ut i dialysevæsken."
  },
  {
    "objectID": "artikler/kosthold-institusjoner/proteinrik.html#matvarevalg",
    "href": "artikler/kosthold-institusjoner/proteinrik.html#matvarevalg",
    "title": "Proteinrik kost",
    "section": "Matvarevalg",
    "text": "Matvarevalg\nProteininntaket bør være opp mot 1,4g/kg/dag ved hemodialyse og 1,5g/kg/dag ved peritonealdialyse, og proteinene som inntas skal helst være av høy biologisk kvalitet. Dette finner man i egg, fisk, kjøtt, fjærkre og meieriprodukter. Proteinmengden fordeles utover dagens måltider.\nTil sammenligning er et normalt proteinbehov omlag 1g/kg kroppsvekt, så disse pasientene har på grunn av økte tap altså høyere behov."
  },
  {
    "objectID": "artikler/kosthold-institusjoner/proteinrik.html#utfordringer",
    "href": "artikler/kosthold-institusjoner/proteinrik.html#utfordringer",
    "title": "Proteinrik kost",
    "section": "Utfordringer",
    "text": "Utfordringer\nHva er så utfordringene med dialysekost? Det er viktig å huske på at en pasient kan få i seg betydelige mengder glukose, og dermed ekstra energi, fra dialysevæsken. Dette må derfor tas med i energiberegningen. Behovet for dialysat med høy glukosekonsentrasjon kan reduseres, hvis man begrenser pasientens salt- og væskeinntak. Ofte må pasienter med nyresykdom også begrense inntaket av fosfat, som ofte finnes i proteinrike matvarer. Denne kombinasjonen kan gjøre det svært utfordrende å få i seg tilstrekkelig med protein og andre næringsstoffer. Nedsatt appetitt, kvalme og mangelfullt næringsinntak kan være utfordringer for en nyresyk pasient under dialysebehandling."
  },
  {
    "objectID": "artikler/kosthold-institusjoner/nokkelkost.html",
    "href": "artikler/kosthold-institusjoner/nokkelkost.html",
    "title": "Nøkkelrådskost",
    "section": "",
    "text": "Tilbake til kosthold i helseinstitusjoner.\nNøkkelrådskost bygger på nøkkelrådene for kosthold fra Helsedirektoratet, og er det kostholdet som også anbefales for den friske befolkningen. Målet med nøkkelrådskosten er å legge til rette for god helse og å redusere risikoen for å utvikle sykdommer.\nEnergifordelingen i nøkkelrådskosten er 50-60E% karbohydrat, 10-20E% protein og 25-35E% fett. Proteinbehovet er beregnet til ca 1g protein av god kvalitet per kg kroppsvekt. Det er også fokus på fettkvaliteten, og det anbefales at flerumettet fett utgjør opp til 10E% (minst 1E% omega-3) og mettet fett begrenses til maksimalt 10E%.\nNormalt legges det opp til 4 hovedmåltider og 1 mellommåltid, og det er anbefalt å legge opp til regelmessige måltider."
  },
  {
    "objectID": "artikler/kosthold-institusjoner/nokkelkost.html#hvem-skal-bruke-nøkkelrådskost",
    "href": "artikler/kosthold-institusjoner/nokkelkost.html#hvem-skal-bruke-nøkkelrådskost",
    "title": "Nøkkelrådskost",
    "section": "Hvem skal bruke nøkkelrådskost?",
    "text": "Hvem skal bruke nøkkelrådskost?\nMålgruppen for nøkkelrådskost er alle friske og syke med god ernæringsstatus. De aller fleste helseinstitusjoner bruker dette kostholdet som utgangspunkt, og gjør deretter individuelle tilpasninger der det skulle være behov for det."
  },
  {
    "objectID": "artikler/kosthold-institusjoner/nokkelkost.html#matvarevalg",
    "href": "artikler/kosthold-institusjoner/nokkelkost.html#matvarevalg",
    "title": "Nøkkelrådskost",
    "section": "Matvarevalg",
    "text": "Matvarevalg\nNår man setter opp nøkkelrådskost fokuseres det på å velge matvarer som er naturlig fiberrike, som fullkornsprodukter, frukt og grønnsaker. Noen av de viktigste rådene kan oppsummeres i følgende punkter.\n\nVelg fortrinnsvis grove kornprodukter.\nFrukt og grønnsaker bør inngå i alle måltider, mens nøtter bør unngås i standardoppsettet for å unngå problemer for de med allergier.\nDet er anbefalt å velge magre meieriprodukter.\nRen fisk og magert kjøtt er anbefalt, og det etterstrebes å begrense mengden rødt og bearbeidet kjøtt.\nReduser bruk av sukker, sukkerrike matvarer og salt."
  },
  {
    "objectID": "artikler/kosthold-institusjoner/nokkelkost.html#utfordringer",
    "href": "artikler/kosthold-institusjoner/nokkelkost.html#utfordringer",
    "title": "Nøkkelrådskost",
    "section": "Utfordringer",
    "text": "Utfordringer\nDet er ingen utpregede utfordringer med nøkkelhullskost. Det er mange som har en oppfatning av at et slikt kosthold vil være ugunstig, men med et fornuftig valg av matvarer er det lite som tilsier at et slikt kosthold skal være et problem for majoriteten av befolkningen.\nDet kan være vanskelig å komme opp i de anbefalte mengdene karbohydrater, og det er for gjort å komme for høyt på fettet, siden det er mange matvarer som er naturlig rike på fett. Tenk derfor på anbefalingene som veiledende, og ikke at de må følges bokstavelig hver eneste dag."
  },
  {
    "objectID": "artikler/kosthold-institusjoner/nokkelkost.html#måltidseksempler",
    "href": "artikler/kosthold-institusjoner/nokkelkost.html#måltidseksempler",
    "title": "Nøkkelrådskost",
    "section": "Måltidseksempler",
    "text": "Måltidseksempler\nFrokost: Havregrøt, kornblanding, omelett\nLunsj: Brødmat med variert pålegg\nMiddag: Kjøtt, fisk, fugl med potet/ris/pasta og grønnsaker\nKveldsmat: Brødmat med variert pålegg\nMellommåltid: Frukt, bær, yoghurt, nøtter"
  },
  {
    "objectID": "artikler/kosthold-institusjoner/melkeproteinfri.html",
    "href": "artikler/kosthold-institusjoner/melkeproteinfri.html",
    "title": "Melkeproteinfri kost",
    "section": "",
    "text": "Tilbake til kosthold i helseinstitusjoner.\nMelkeprotein er en av de vanligste proteinene å være allergisk mot. De fleste som rammes vokser fra seg denne allergien i ung alder, men noen fortsetter å være allergiske også i voksen alder. I denne artikkelen får du en innføring i hva melkeproteinfri kost er."
  },
  {
    "objectID": "artikler/kosthold-institusjoner/melkeproteinfri.html#hva-er-melkeprotein",
    "href": "artikler/kosthold-institusjoner/melkeproteinfri.html#hva-er-melkeprotein",
    "title": "Melkeproteinfri kost",
    "section": "Hva er melkeprotein?",
    "text": "Hva er melkeprotein?\nMelkeprotein er rett og slett proteinet i melka, men det finnes over 25 ulike typer proteiner og alle kan gi reaksjon hos allergikere. De fleste har allergi mot flere av proteinene. Hovedtypen proteiner i melk og meieriprodukter er myse og kasein, men begge inneholder flere undergrupper av proteiner.\nVed melkeproteinallergi reagerer immunforsvaret på en eller flere av proteinene i melken, med det resultat at det blir satt i gang en reaksjon hvor antistoffer skal angripe og forsvare kroppen mot det «fremmede» proteinet. Etter å ha inntatt noe man reagerer på, kan det gå veldig raskt før symptomene melder seg, og de kan vise seg fra flere organer. Det vanligste er å få en hud-, magetarm- og/eller en luftveisreaksjon i form av kløe, utslett, elveblest, magesmerter, diare, oppkast og pusteproblemer. Den mest alvorlige formen for allergisk reaksjon er anafylaktisk sjokk med pustevansker, kvelningsfornemmelse og blodtrykksfall, men dette er heller sjelden ved melkeproteinallergi."
  },
  {
    "objectID": "artikler/kosthold-institusjoner/melkeproteinfri.html#målgruppe",
    "href": "artikler/kosthold-institusjoner/melkeproteinfri.html#målgruppe",
    "title": "Melkeproteinfri kost",
    "section": "Målgruppe",
    "text": "Målgruppe\nPersoner som har melkeproteinallergi må ha et kosthold helt uten kumelk og produkter som inneholder dette. Det er først og fremst et problem i tidlig barneår, 2-3 % av barn, og de fleste vokser det av seg før skolegang. Melkeproteinfri kost gjelder ikke for de med laktoseintoleranse, hvor man ofte ikke tåler søtmelk, men kan tåle ost, yoghurt og fløte. Kosten er restriktiv og anbefales kun til personer med melkeproteinallergi."
  },
  {
    "objectID": "artikler/kosthold-institusjoner/melkeproteinfri.html#matvarevalg",
    "href": "artikler/kosthold-institusjoner/melkeproteinfri.html#matvarevalg",
    "title": "Melkeproteinfri kost",
    "section": "Matvarevalg",
    "text": "Matvarevalg\nKostholdet må være fritt for meieriprodukter, supplert med eventuelle erstatningsprodukter basert på soya, havre eller ris. Råvarer av korn, kjøtt, fisk, egg, frukt og grønnsaker er grunnlaget for næringsrike måltider uten melkeprotein. Erstatningsproduktene kan brukes som drikke og i matlaging for voksne og barn over 3 år. Ofte er disse produktene beriket med kalsium og B-vitaminer. Risdrikker har derimot liten ernæringsmessig verdi og bør kun brukes til matlaging og ikke som måltidsdrikke. Barn under 3 år anbefales å bruke melkeerstatning basert på spaltet (hydrolysert) melkeprotein i kostholdet, peptidløsninger. Noen få vil også reagere på dette, og da kan man prøve løsninger basert på aminosyrer."
  },
  {
    "objectID": "artikler/kosthold-institusjoner/melkeproteinfri.html#utfordringer",
    "href": "artikler/kosthold-institusjoner/melkeproteinfri.html#utfordringer",
    "title": "Melkeproteinfri kost",
    "section": "Utfordringer",
    "text": "Utfordringer\nI motsetning til de som er laktoseintolerante, finnes ingen erstatningsprodukter der komponenten man reagerer på, er tatt ut. Det er ikke mulig å fjerne melkeproteinet på samme måte som man fjerner melkesukkeret. En kost uten melk og meieriprodukter vil inneholde mindre energi, protein, fett, kalsium, jod, enkelte B-vitaminer og sink, noe som kan gjøre det utfordrende å få dekket behovet på en melkeproteinfri kost. Kalsiumtilskudd er ofte nødvendig.\nFor barn under 3 år kreves det god motivasjon og tålmodighet hos foreldrene når barnet skal venne seg til å bruke melkeerstatning, som smaker annerledes enn morsmelk/erstatninger. Erfaring viser at det går lettest når barnet er under 1 år.\nMange typer hel- og halvfabrikata inneholder melk, derfor må man oftere lage maten fra bunnen av og planlegge godt. Det finnes flere erstatningsprodukter på markedet nå enn for noen år siden, og blir man vant til disse er det mindre utfordrende med et godt og variert kosthold."
  },
  {
    "objectID": "artikler/kosthold-institusjoner/laktoseredusert.html",
    "href": "artikler/kosthold-institusjoner/laktoseredusert.html",
    "title": "Laktoseredusert kost",
    "section": "",
    "text": "Tilbake til kosthold i helseinstitusjoner.\nNoen mennesker har problemer med inntaket av melkesukkeret laktose. Dette kan være en primær tilstand, der mangelfull produksjon av laktase, enzymet som bryter ned laktose, er årsaken til problemet. Det kan også være en sekundær tilstand, der årsaken til enzymmangelen er andre skader eller sykdommer tilknyttet tarmen, som for eksempel cøliaki. Her følger en innføring i laktosefri kost.\n[caption id=“attachment_5542” align=“aligncenter” width=“576”] Bilde: Colourbox[/caption]\nLaktoseredusert kost inngår i serien kosthold i helseinstitusjoner."
  },
  {
    "objectID": "artikler/kosthold-institusjoner/laktoseredusert.html#hva-er-laktose",
    "href": "artikler/kosthold-institusjoner/laktoseredusert.html#hva-er-laktose",
    "title": "Laktoseredusert kost",
    "section": "Hva er laktose?",
    "text": "Hva er laktose?\nLaktose, melkesukker, er en sukkerart som finnes i melk og melkeprodukter. Enzymet laktase spalter disakkaridet laktose til monosakkaridene glukose og galaktose i tynntarm, og det er dette enzymet som enten er fraværende eller fungerer dårlig, hos personer med laktoseintoleranse. Laktasenivået er størst de første to årene av livet, og synker deretter i overgangen til et mer voksent kosthold. I Skandinavia er forekomsten av primær (medfødt) laktoseintoleranse 2-5 %, mens i Sentral-Europa er den 15 %, Sør-Europa på 50 % og hele 70-90 % i store deler av Asia og Afrika. Vi skandinaver er altså godt tilpasset inntak av melk, men dette er altså ikke tilfellet for de aller fleste, men en genmutasjon som har gjort at vi har overlevd begrensede vilkår for blant annet dyrking av jord.\nVed laktoseintoleranse passerer laktose ufordøyd gjennom tynntarmen og videre til tykktarmen. Spises mer laktose enn det som tåles, kan det gi luftsmerter og diare.\nLaktoseintoleranse er ikke det samme som melkeallergi!"
  },
  {
    "objectID": "artikler/kosthold-institusjoner/laktoseredusert.html#målgruppe",
    "href": "artikler/kosthold-institusjoner/laktoseredusert.html#målgruppe",
    "title": "Laktoseredusert kost",
    "section": "Målgruppe",
    "text": "Målgruppe\nKosten benyttes av personer med primær laktoseintoleranse, men også for de som lider av sekundær (midlertidig) laktoseintoleranse. Sekundær intoleranse kommer som følge av sykdommer/infeksjoner/skader i tarmen, for eksempel ubehandlet cøliaki eller strålebehandling mot buken.\nLaktose er en stor kilde til galaktose, og medfødte sykdommer i galaktosemetabolismen kan gjøre at man blir avhengig av å spise laktosefritt."
  },
  {
    "objectID": "artikler/kosthold-institusjoner/laktoseredusert.html#matvarevalg",
    "href": "artikler/kosthold-institusjoner/laktoseredusert.html#matvarevalg",
    "title": "Laktoseredusert kost",
    "section": "Matvarevalg",
    "text": "Matvarevalg\nLaktose er et melkesukker, og følgelig vil det finnes i alle melk- og melkeprodukter, men mengden vil variere.\n\n\n\n\n\n\n\n\nMindre enn 0,5 g laktose/100g\n0,6-3g laktose/100g\nMer enn 3g laktose/100g\n\n\nMargarin, myk og flytende\nKremost\nSøt melk\n\n\nLaktoseredusert lettmelk\nFetaost\nBrunost\n\n\nLaktosefri yoghurt\nGamalost\nPrim\n\n\nLaktosefri kremfløte\nMozarella\nIskrem\n\n\nLaktosefri lettrømme\nSnøfrisk\nSyrnede meieriprodukter\n\n\nLaktosefri lettmelk\nKremfløte\nSyrnet melk\n\n\nLaktosefri matfløte\nSmør, hard margarin\nRømme\n\n\nFaste guloster som Norvegia, Jarlsberg, nøkkelost\nPølser\nCottage cheese\n\n\nBrie, camembert\nServelat\nCreme fraiche\n\n\nSmørbar magerost\nSalami\nYoghurt\n\n\nNormanna\nLeverpostei\nMat/kaffefløte\n\n\nRoquefort\nBrød med melk/yoghurt\nBlandede produkter der melk/melkepulver står tidlig på innholdsdeklarasjonen\n\n\n\nKjøttkaker\nRisgrøt med melk\n\n\n\nFiskegrateng\nVaniljesaus/hvit saus\n\n\n\nBlandede produkter der melk/melkepulver står sent på innholdsdeklarasjonen\nVafler/pannekaker med vanlig melk\n\n\n\nMatvarene i kolonnen helt til høyre bør unngås i et laktoseredusert kosthold. Man kan benytte seg av laktosereduserte eller laktosefrie produkter. Forskjellen på disse er som navnet tilsier, at den reduserte utgaven inneholder litt laktose for de som tåler det, mens den laktosefrie er for de med nulltoleranse. I laktoseredusert melk er laktosen spaltet slik at den kan fordøyes uten enzymet laktase, og den er litt søtere enn vanlig melk. Syrnede meieriprodukter tåles ofte bedre enn søte, noen bruker dette i moderate mengder. Gulost inneholder nesten ikke laktose og kan derfor brukes normalt. Dette er på grunn av at ostene lagres og modnes, en prosess hvor blant annet bakterier fermenterer laktosen i osten til melkesyre.\nEt sykehus som skal servere et måltid til en med laktoseintoleranse, må passe på at matvarer som brukes inneholder mindre enn 3 g laktose per 100g, og hele måltidet bør inneholde mindre enn 5g laktose. Dersom en pasient har behov for laktosefri kost, bør kun matvarer med mindre enn 0,5 g laktose per 100 g benyttes."
  },
  {
    "objectID": "artikler/kosthold-institusjoner/laktoseredusert.html#utfordringer",
    "href": "artikler/kosthold-institusjoner/laktoseredusert.html#utfordringer",
    "title": "Laktoseredusert kost",
    "section": "Utfordringer",
    "text": "Utfordringer\nHvis man benytter seg av laktosereduserte/laktosefrie produkter, trenger det ikke være noen utfordringer med et slikt kosthold. For personer som unngår eller begrenser meieriprodukter derimot, mister man den beste kilden til kalsium i norsk kosthold, samt mange andre viktige næringsstoffer."
  },
  {
    "objectID": "artikler/kosthold-institusjoner/kaliumredusert.html",
    "href": "artikler/kosthold-institusjoner/kaliumredusert.html",
    "title": "Kaliumredusert kost",
    "section": "",
    "text": "Tilbake til kosthold i helseinstitusjoner.\nMaten vi spiser inneholder makronæringsstoffene karbohydrat, protein og fett, men også viktige mikronæringsstoffer i form av vitaminer, mineraler og sporstoffer. Kalium er et mineral som er viktig for mye, blant annet syrebasebalansen og for normal funksjon av nerver, muskler og nyrer. Noen pasientgrupper har behov for å begrense inntaket av dette mineralet, og for disse benyttes kalimredusert kost.\nKaliumredusert kost inngår i serien kosthold i helseinstitusjoner."
  },
  {
    "objectID": "artikler/kosthold-institusjoner/kaliumredusert.html#målgruppe",
    "href": "artikler/kosthold-institusjoner/kaliumredusert.html#målgruppe",
    "title": "Kaliumredusert kost",
    "section": "Målgruppe",
    "text": "Målgruppe\nSå hvem trenger et kosthold med begrensede mengder kalium? Personer med redusert utskillelse av kalium og forhøyet kalium i blodet, såkalt hyperkalemi. Dette er hovedsakelig et problem hos de som har liten eller ingen urinproduksjon, som kan skyldes problemer i nyrene. Hensikten med kosten er dermed å normalisere kaliumverdier i blodet for å motvirke konsekvensene av forstyrret kaliumbalanse. Evnen til å utskille kalium svekkes med alderen."
  },
  {
    "objectID": "artikler/kosthold-institusjoner/kaliumredusert.html#matvarevalg",
    "href": "artikler/kosthold-institusjoner/kaliumredusert.html#matvarevalg",
    "title": "Kaliumredusert kost",
    "section": "Matvarevalg",
    "text": "Matvarevalg\nKalium finnes overalt i all mat, men hovedkildene er poteter, fruktjuice, tørket frukt, nøtter, sjokolade, brunost og salterstatninger. Frukt, bær og grønnsaker inneholder ulike mengder kalium; lavt, moderat eller høyt nivå. Lavt innhold er 150mg kalium per 100g vare, moderat er 150mg kalium per 75g vare og høyt er 150mg kalium per 10-50g vare.\n\n\n\n\n\n\n\n\nKaliuminnhold\nFrukt og bær\nGrønnsaker\n\n\nLavt\nAnanas, eple, pære, vannmelon, hermetisk frukt u/lake, klementin, litchi, fersken, nektarin, druejuice, stikkelsbær, blåbær og tyttebær\nBabygulrot (fryst), sikorisalat, grønn paprika, syltede rødbeter, hermetiske grønne erter (obs salt), lime, sitron, frosne grønnsaksblandinger kokt i mye vann\n\n\nModerat\nAppelsin, meloner, pasjonsfrukt, mango, kaktusfiken, plommer, appelsinjuice, bjørnebær, bringebær, jordbær og multer\nAgurk, aubergine, frosne grønnsaker, sukkererter, løk, herm.mais (obs salt), paprika, issalat, endive, surkål og herm.sjampinjong (obs salt)\n\n\nHøyt\nAprikos, avokado, banan, druer, granateple, guava, kiwi, papaya, rabarbra, eplejuice, kirsebær/moreller, rips, solbær, tørket frukt av aprikos, rosiner, svisker, daddel og fiken\nAsparges, aspargesbønner/grønne, bladsalat, rapid, blomkål, ertestuing, gresskar, gulrot, kinakål, kålrot, mais, neper, purreløk, sellerirot, spinat, squash, stangselleri, tomat, tomatpure, bønner\nUnngå: grønnkål, pastinakk, persillerot, rosenkål, sopp og tomatpure\n\n\n\nFrukt og grønnsaker er ikke det første man kutter ut, men man bytter til lavnivå. Man skal forsøke å opprettholde inntaket så mye som mulig og se hvor langt man kommer med å kutte ut andre matvarer som ikke er viktige ernæringsmessig. Dette gjelder blant annet lakris, kaffe, kakao, øl, vin og røyketyggis. Man prøver å beholde grove kornprodukter og havregryn.\nGrønnsaker med høyt nivå av kalium blir tilberedt via en prosedyre kalt kaliumreduserende tilberedningsmetode: kalium løses lett i vann og man kan dermed benytte seg av bløtlegging, koking og konservering. Hvis hele prosedyren følges, skal kaliuminnholdet bli halvert:\n\nSkall må fjernes\nKutte matvaren i små biter\nBløtlegge og koke i mye vann\nKokevann og hermetisk lake må kastes\nPoteter og grønnsaker: skrelles og deles i biter, legges i vann over natten og kokes o nytt vann\nFrosne blandinger har lavere innhold enn rå vare – reduseres ytterligere ved å koke i mye vann\nBelgfrukter: bløtlegges over natten, skift vann og bytt 1-2 ganger ila koketiden\nFisk og kjøtt: mest mulig kokt – her deles de opp i små biter, skifter også vann ofte"
  },
  {
    "objectID": "artikler/kosthold-institusjoner/kaliumredusert.html#utfordringer",
    "href": "artikler/kosthold-institusjoner/kaliumredusert.html#utfordringer",
    "title": "Kaliumredusert kost",
    "section": "Utfordringer",
    "text": "Utfordringer\nHva er så utfordringene med et kaliumredusert kosthold? Å få dekt behovet for vitaminer, mineraler, sporstoffer og fiber kan være en utfordring, derfor er det viktig å innta den mengden av frukt og grønt man kan. Kosttilskudd kan være en mulighet hvis man ikke kommer i mål med kosten, men dette må samkjøres med en spesialist. En velfungerende tarm er også viktig for kaliumutskillelse, slik at nok vann og fiber er essensielt."
  },
  {
    "objectID": "artikler/kosthold-institusjoner/kaliumredusert.html#råd-for-kaliumrestriksjon",
    "href": "artikler/kosthold-institusjoner/kaliumredusert.html#råd-for-kaliumrestriksjon",
    "title": "Kaliumredusert kost",
    "section": "Råd for kaliumrestriksjon",
    "text": "Råd for kaliumrestriksjon\n\nKutte ut matvarer med høyt kaliuminnhold som ikke er ernæringsmessig viktige\nSpise frukt og grønt med lavt innhold\nKoke i stedet for å steke/ovnsbake\nBenytte seg av kaliumreduserende tilberedningsmetode på høynivågrønnsaker for mer variasjon\nUnngå forstoppelse; drikk vann og spis fiber evt bruke romoppfyllende eller osmotisk lakserende midler"
  },
  {
    "objectID": "artikler/kosthold-institusjoner/energi-naringstett.html",
    "href": "artikler/kosthold-institusjoner/energi-naringstett.html",
    "title": "Energi- og næringstett kost",
    "section": "",
    "text": "Tilbake til kosthold i helseinstitusjoner.\nDe som av ulike grunner ikke klarer å dekke energibehovene sine gjennom nøkkelrådskost kan prøve å komme i mål med energi- og næringstett kost (EN-kost). Kort fortalt er målet å dekke energibehovene på en mindre mengde mat. EN-kost er den andre standardkosten som brukes i helseinstitusjoner i dag.\nEnergi- og næringsrik kost inngår i serien kosthold i helseinstitusjoner.\nSammenlignet med nøkkelrådskosten inneholder EN-kost litt mindre karbohydrater (40-50 E%), litt mer fett (35-40 E%) og omtrent samme mengde protein (15-20 E%). Det legges også opp til flere måltider, normalt sett 4 hovedmåltider og 2 mellommåltider. Dette er nyttig for å gjøre det enklere å få i seg tilstrekkelig energi. Mengden grønnsaker og frukt reduseres kraftig når man følger EN-kost. Dette er fordi disse matvarene gir lite energi og stort volum, og i så måte virker mot sin hensikt når målet er å begrense volumet av maten."
  },
  {
    "objectID": "artikler/kosthold-institusjoner/energi-naringstett.html#hvem-skal-bruke-en-kost",
    "href": "artikler/kosthold-institusjoner/energi-naringstett.html#hvem-skal-bruke-en-kost",
    "title": "Energi- og næringstett kost",
    "section": "Hvem skal bruke EN-kost?",
    "text": "Hvem skal bruke EN-kost?\nSom nevnt er dette et kosthold for de som av ulike grunner ikke får i seg nok mat med nøkkelrådskost. Alle som er i risiko for underernæring bør anbefales denne kosten, eksempelvis eldre, funksjonshemmede eller kronisk syke. Under sykdom kan energibehovet være økt, og det kan være nyttig å endre kosten i denne retningen.\nFriske som har et høyt energibehov, deriblant idrettsutøvere, kan med fordel velge et mer energitett kosthold for å dekke behovene sine, men ikke på bekostning av frukt og grønnsaker.\nHusk at EN-kost i utgangspunktet er beregnet på folk som sliter med å få i seg nok mat, og anbefalingene tar utgangspunkt i dette. Det er ikke meningen at friske skal følge de konkrete anbefalingene bokstavelig, men de kan være veldig nyttig i en pasientsituasjon."
  },
  {
    "objectID": "artikler/kosthold-institusjoner/energi-naringstett.html#matvarevalg",
    "href": "artikler/kosthold-institusjoner/energi-naringstett.html#matvarevalg",
    "title": "Energi- og næringstett kost",
    "section": "Matvarevalg",
    "text": "Matvarevalg\n\nDet anbefales å velge mindre grove kornprodukter enn ved nøkkelrådskost, siden disse metter mindre og dermed er lettere å spise mer av. Bruk godt med brødfett og gjerne energirikt pålegg som ost og makrell-i-tomat.\nHelfete meieriprodukter er anbefalt. Disse kan også brukes for å øke energiinnholdet i andre retter. Bytt gjerne ut vann som drikke med energiholdige alternativer som jus og saft.\nEgg er en næringsrik matvare som fint kan inngå daglig. Egg kan også brukes for å berike andre matretter.\nVelg fetere kjøttprodukter enn det som er tilfelle for nøkkelrådskost, og fet fisk er selvfølgelig også anbefalt.\nFrukt og grønnsaker bør begrenses, men ikke kuttes ut. Lag gjerne smoothier eller pureer som kan berikes med fløte, smør eller olje for å øke energitettheten.\nNøtter er energirike og passer fint som mellommåltid på EN-kost."
  },
  {
    "objectID": "artikler/kosthold-institusjoner/energi-naringstett.html#utfordringer",
    "href": "artikler/kosthold-institusjoner/energi-naringstett.html#utfordringer",
    "title": "Energi- og næringstett kost",
    "section": "Utfordringer",
    "text": "Utfordringer\nDet kan være vanskelig å dekke behovene for enkelte næringsstoffer, spesielt om det totale energiinntaket er lavt. Dette gjelder spesielt næringsstoffene der frukt og grønnsaker er hovedkilden, som kalium, folat, magnesium og c-vitamin. På et høyere energiinntak burde ikke dette være et problem, men ved lavt inntak bør det vurderes om det er nødvendig med kosttilskudd.\nDet kan være lett å komme høyt på fettinntaket. For å komme innenfor anbefalingene er det nyttig å bruke sukker/honning til å berike mat, samt å benytte seg av karbohydratholdige drikkevarer for å få i seg mer karbohydrater."
  },
  {
    "objectID": "artikler/kosthold-institusjoner/energi-naringstett.html#måltidseksempler",
    "href": "artikler/kosthold-institusjoner/energi-naringstett.html#måltidseksempler",
    "title": "Energi- og næringstett kost",
    "section": "Måltidseksempler",
    "text": "Måltidseksempler\nFrokost: Havregrøt beriket med fløte, honning og smør eller egg og bacon.\nLunsj: Brødmat med makrell-i-tomat og majones. Helmelk som drikke\nMiddag: Fisk eller kjøtt med beriket potetmos og løk\nKveldsmat: Smoothie\nMellommåltid: Vaniljekesam eller yoghurt med nøtteblanding, yoghurt beriket med fløte eller olje, nøtter.\nTilbake til kosthold i helseinstitusjoner"
  },
  {
    "objectID": "artikler/kildekritikk/vitenskapelig-metode.html",
    "href": "artikler/kildekritikk/vitenskapelig-metode.html",
    "title": "Den vitenskapelige metode",
    "section": "",
    "text": "Tilbake til kildekritikk, vitenskap og tankefeil\nVitenskapelig metode er et sett med retningslinjer for hvordan man skal gå frem for å undersøke en problemstilling eller et spørsmål på en vitenskapelig måte. Denne metoden brukes for å sikre at den kunnskapen man tilegner seg gjennom forskning skal være så objektiv og sikker som mulig. Vitenskapelig metode legger vekt på systematiske metoder for å frembringe ny kunnskap. Dette gjøres for at opplysninger man kommer frem til på vitenskapelig vis skal kunne repeteres for kvalitetssikring. Vitenskapelig metode er den beste og mest pålitelige måten vi har for å tilegne oss kunnskap. I denne artikkelen vil jeg i korte trekk gjøre rede for de stegene som inngår i den vitenskapelige metode."
  },
  {
    "objectID": "artikler/kildekritikk/vitenskapelig-metode.html#still-et-spørsmål",
    "href": "artikler/kildekritikk/vitenskapelig-metode.html#still-et-spørsmål",
    "title": "Den vitenskapelige metode",
    "section": "Still et spørsmål",
    "text": "Still et spørsmål\nMan starter som regel med et spørsmål man ikke har noe svar på. Dette spørsmålet kan være stort eller lite, bredt eller smalt. Som regel vil man kunne formulere gode og spesifikke spørsmål om man har detaljkunnskaper om det temaet man ønsker å forske på. Men man kan også begynne med et stort overhengende spørsmål, og senere i prosessen avgrense det til et mer spesifikt tema som kan undersøkes på en vitenskapelig måte.\nEtter at spørsmålet er formulert er det viktig å undersøke bakgrunnen for spørsmålet man har valgt å stille. Her bør man forsøke å finne ut hvilken kunnskap som allerede eksisterer rundt temaet man ønsker å fokusere på. Kanskje oppdager man også at spørsmålet man ønsker å stille har blitt besvart før, eller kanskje finner man ut at problemstillingen viser seg å være langt mer komplisert enn det man først trodde.\nBaser på bakgrunnsundersøkelsene kan man deretter formulere en hypotese. Dette skal være en spesifikk påstand som man mener kan være plausibel. Denne skal være så spesifikk som mulig slik at den kan testes på en relativt enkel og systematisk måte."
  },
  {
    "objectID": "artikler/kildekritikk/vitenskapelig-metode.html#eksperiment",
    "href": "artikler/kildekritikk/vitenskapelig-metode.html#eksperiment",
    "title": "Den vitenskapelige metode",
    "section": "Eksperiment",
    "text": "Eksperiment\nDet neste steget er å teste hypotesen man har formulert med et eksperiment. Her er det ekstremt viktig at eksperimentet på forhånd utformes slik at resultatene man får vil kunne bekrefte eller avkrefte hypotesen man har formulert. Om eksperimentet er dårlig designet vil dataene man samler inn potensielt være verdiløse, eller i det minste ikke kunne si noe som helst om det man ønsker å finne ut av. Man må også sørge for at eventuelle etiske retningslinjer oppfylles i henhold til de lover og regler som gjelder.\nDet er svært viktig at eksperimentet utføres på en systematisk måte og at det man skal gjøre er godt planlagt på forhånd. Fremgangsmåten skal være klart og tydelig formulert slik at eksperimentet i ettertid kan reproduseres for kvalitetssikring. Dette er også viktig fordi eksperimentet skal gjennomføres i sin helhet selv om man kanskje tidlig i prosessen innser at man ikke får samme resultater som hypotesen hadde forespeilet. Eksperimentet skal ikke gjennomføres med prøving og feiling for å forsøke å finne støtte for hypotesen sin. Det er like viktig å finne ut at en hypotese er feil som å finne ut at den er korrekt – begge former for funn bidrar til ny kunnskap om temaet.\nMan må også passe på at man etter å ha utført eksperimentet sitter med data som er mulig å analysere. Derfor må man også planlegge hvilke statistiske analyser man ønsker å gjennomføre på forhånd.\nUlike typer studier og statistiske begreper kan du lese mer om i artikkelen: Signifikans og alt det der"
  },
  {
    "objectID": "artikler/kildekritikk/vitenskapelig-metode.html#analyser-data",
    "href": "artikler/kildekritikk/vitenskapelig-metode.html#analyser-data",
    "title": "Den vitenskapelige metode",
    "section": "Analyser data",
    "text": "Analyser data\nNår eksperimentet er gjennomført skal dataene man har samlet inn analyseres. Dataene vil forhåpentligvis være samlet inn på en slik måte at de er i et format som er lett å analysere med en statistisk metode som for eksempel t-test (sammenligner to resultater) eller variansanalyse (ANOVA) (sammenligning av flere enn to resultater). Fra en test som disse vil man kunne beregne både effektstørrelse og signifikansnivå, som gir grunnlag for å vurdere om man kan akseptere eller avvise hypotesen man formulerte i utgangspunktet.\nNår man har funnet ut om hypotesen kan aksepteres eller avvises er det på tide å trekke konklusjoner. Hva betyr disse resultatene, og på hvilken måte er dette nytt? Man må allikevel være veldig forsiktig med å ikke komme med for bastante påstander. Det er ekstremt viktig at alle konklusjoner som trekkes skal støttes av dataene fra eksperimentet. Enhver påstand må begrunnes med utgangspunkt i håndfast bevis.\nDet er viktig å ta hensyn til ulike feilkilder som uteliggere og konfunderende faktorer.\nEtter et gjennomført eksperiment vil man aldri sitte med alle svar på spørsmålet man stilte i utgangspunktet. Mest sannsynlig vil resultatene ha åpnet opp for en haug med nye spørsmål som vil måtte testes på samme måte som den aktuelle hypotesen. Slik er det vitenskapen fungerer; den er en organisk prosess som aldri stopper. Man blir aldri 100% sikker på noe, men vil forhåpentligvis komme nærmere svaret for hvert eksperiment som utføres. Ny kunnskap gjør det mulig å stille nye, forhåpentligvis enda bedre, spørsmål, og på den måten er det positivt at vitenskapelig metode produserer mer og mer problemstillinger som krever vitenskapelig undersøkelse."
  },
  {
    "objectID": "artikler/kildekritikk/vitenskapelig-metode.html#kommuniser-resultatene",
    "href": "artikler/kildekritikk/vitenskapelig-metode.html#kommuniser-resultatene",
    "title": "Den vitenskapelige metode",
    "section": "Kommuniser resultatene",
    "text": "Kommuniser resultatene\nResultatene av et eksperiment er ganske så ubrukelige om de låses nede i en skuff og aldri blir tilgjengelige for andre som vil se dem. Derfor er det viktig at forskere deler kunnskapen de har tilegnet seg både med andre forskere og med befolkningen som helhet. Det er svært viktig at man er så åpen som mulig om hvordan man har kommet frem til resultatene i tillegg til hva man har funnet. Dette må gjøres for at andre skal ha muligheten til å evaluere metodene brukt, og derav kunne si ifra om de mener konklusjonene som trekkes er rettferdiggjort eller ikke. Vitenskapelige funn skal kunne etterprøves og evalueres, og om de utsettes for sterk nok kritikk, bør dette føre til at de enten forkastes eller at nye eksperimenter utformes for å forbedre metodene i ettertid.\nEn viktig form for kvalitetssikring i den vitenskapelige prosessen forekommer når vitenskapelige funn publiseres. Publikasjonsprosessen er streng, og dette er viktig for å sikre at vitenskapelige påstander som fremmes for andre er støttet av det dataene fra eksperimentet sier.\nNår funnene er gjort tilgjengelige for forskersamfunnet og resten av samfunnet generelt, kan denne nye kunnskapen legges til grunn for ny forskning. Kanskje vil en forsker i fremtiden bruke denne kunnskapen når han eller hun i sin tid gjør et dypdykk i litteraturen for å undersøke bakgrunnsstoff for et eksperiment vedkommende selv planlegger å utføre. Forskeren som utførte det første eksperimentet kan så lene seg tilbake og være fornøyd med å ha bidratt til vitenskapelige fremskritt. Selv om ett enkelt funn fra ett enkelt eksperiment ikke alltid er banebrytende i seg selv kan det være et vesentlig ledd i å finne svar på store vitenskapelige gåter. Store teorier er stort sett alltid bygget på en stor mengde mindre vitenskapelige funn. Og det er nettopp det at alle disse småfunnene er gjort gjennom utførelse av den vitenskapelige metode som gjør disse store vitenskapelige teoriene så robuste og troverdige. Ha dette i bakhodet når du utøver kildekritikk.\nDen vitenskapelige metode er oppsummert i modellen under:"
  },
  {
    "objectID": "artikler/kildekritikk/tolke-studier-kontekst.html",
    "href": "artikler/kildekritikk/tolke-studier-kontekst.html",
    "title": "Å tolke en studie i kontekst",
    "section": "",
    "text": "Tilbake til kildekritikk, vitenskap og tankefeil\nForskningen er i større og større grad åpent tilgjengelig for hvem som helst. Med fremmarsjen av «open access»-tidsskrifter der man slipper å betale for tilgang til fulltekstversjoner er det også mulig å lese disse. Men, som vi har vært inne på i flere saker tidligere, så er det ikke bare-bare å lese denne typen artikler. I dette innlegget vil jeg gå litt inn på viktige aspekter ved det å tolke forskningsartikler og sette de inn i kontekst.\nDe fleste får med seg forskningsresultater gjennom oppslag i media som selektivt er valgt ut basert på nyhetsverdi og sensasjonalisering. Andrea har i denne artikkelen gått inn på hvorfor dette ikke er en god kilde til slik kunnskap. Men det å lese originalartiklene byr også på en del tolkningsmessige utfordringer, og derfor vil jeg hevde at det å lese en slik artikkel er en treningssak som ofte krever en del bakgrunnskunnskaper. I denne saken gikk jeg inn på ulike typer studier, og hvordan dette påvirker hva en studie kan si noe om og hvordan resultatene må tolkes. I tillegg fikk du en innføring i statistiske begreper og hvordan du kan forstå hva som menes med disse. Thomas har fortalt oss om hvordan uteliggere (ekstreme verdier) kan påvirke sluttresultatet, og dette er bare en av tingene som kan være viktig å ha i bakhodet når man tolker resultatene fra en studie."
  },
  {
    "objectID": "artikler/kildekritikk/tolke-studier-kontekst.html#relevant-fagkunnskap",
    "href": "artikler/kildekritikk/tolke-studier-kontekst.html#relevant-fagkunnskap",
    "title": "Å tolke en studie i kontekst",
    "section": "Relevant fagkunnskap",
    "text": "Relevant fagkunnskap\nEn ting som kan være svært viktig for å gjøre gode tolkninger av en studie, er å ha relevante bakgrunnskunnskaper om det aktuelle feltet. Kjennskap til fagterminologi og ikke minst vanlig praksis kan være helt essensielt for å forstå både metoder og resultater, og den beste måten å skaffe seg slike kunnskaper på er gjennom høyere utdanning. Da vil man i tillegg til å skaffe seg relevante kunnskaper også bli kjent med viktige tidsskrifter og andre relevante institusjoner til det fagfeltet du tilhører. Man kan selvfølgelig også tilegne seg masse kunnskap gjennom egenstudier, men mange har dessverre en tendens til å ta snarveier som å hoppe over det grunnleggende. Ikke minst er det vanlig å overvurdere egen kompetanse, noe Andrea har skrevet en fantastisk sak om.\nGjennom hele utdanningsløpet har jeg opplevd å være ganske god på å lese og forstå forskningsartikler. Samtidig har jeg kontinuerlig lært nye ting, og oppdaget at ting jeg tidligere ikke har lagt mye vekt på, gjerne fordi jeg ikke har forstått det så godt, viste seg å være svært viktig for å gjøre gode tolkninger. Her må jeg ærlig innrømme at jeg føler meg massivt truffet av Dunning-Kruger-effekten. Jeg har i stor grad overvurdert min egen kompetanse underveis, og jeg tror ikke jeg er et unntak. Grunnen til at jeg trekker frem dette er at jeg tror det er viktig å være ydmyk overfor egen kunnskap og innse at det er mye mer du ikke vet enn det du faktisk vet. Dette var grunnen til at jeg skrev en sak om hvor viktig det er å identifisere sine egne begrensninger, spesielt i situasjoner der man gir råd til andre mennesker.\nUten relevant bakgrunnskunnskap er det fort gjort å trekke uheldige konklusjoner fra en forskningsartikkel. Mye av forskningen er også bare tilgjengelig som abstrakt, altså korte sammendrag, som ikke forteller hele historien. Å bare basere seg på abstrakt er aldri en god idé, og du risikerer å gå glipp av mange viktige poenger som nyanserer artikkelen. Tilgang til fulltekstversjoner er noe man ofte må betale for, med mindre du er heldig å tilhøre en utdanningsinstitusjon som gir deg tilgang til relevante tidsskrifter. Men da er vi tilbake til dette med å tilhøre et fagmiljø."
  },
  {
    "objectID": "artikler/kildekritikk/tolke-studier-kontekst.html#viktige-deler-av-en-artikkel",
    "href": "artikler/kildekritikk/tolke-studier-kontekst.html#viktige-deler-av-en-artikkel",
    "title": "Å tolke en studie i kontekst",
    "section": "Viktige deler av en artikkel",
    "text": "Viktige deler av en artikkel\nNår du så sitter med en artikkel i fanget og skal til å lese, kan det med første øyekast være vanskelig å få oversikt over hva du finner i de ulike seksjonene. De fleste artiklene er bygget opp etter IMRAD-modellen, som er en forkortelse for innledning, metoder, resultater og diskusjon. Ulike tidsskrift har imidlertid ulike regler for hvordan artiklene skal bygges opp og hvor lange de kan være, og av og til vil du f.eks. finne metodedelen helt til slutt. Men hva kan du forvente å finne i de ulike delene av en artikkel?\nKort fortalt vil du i metodedelen finne ut hva forskerne har gjort. Dette bør inkludere en beskrivelse av populasjonen man har undersøkt (hvem, hvor, hvor gamle, helsestatus osv), hvordan man har rekruttert deltakerne, hvordan studien er bygget opp (generelt design), hva man har målt (og hvordan man har målt det), hvilke analyser man ha gjennomført, hva man har justert for samt inklusjons- og eksklusjonskriterier og etiske problemstillinger. I resultatdelen vil du finne en presentasjon av hvilke resultater forskerne har funnet etter å ha gjennomført studien. Her skal det ikke presenteres noen tolkninger av resultatene, ettersom dette skal være en objektiv fremstilling. I resten av dette innlegget vil jeg fokusere på viktigheten av de øvrige delene av en artikkel, nemlig introduksjonen og diskusjonen.\nIntroduksjonen er en svært viktig del av en forskningsartikkel. Hvor omfattende introduksjonen er kan variere en del fra tidsskrift til tidsskrift. Noen ganger vil du få en omfattende innføring i det aktuelle temaet, mens andre ganger vil bakgrunnsinformasjonen begrenses til det mest essensielle. I en innledning skal du få presentert en oversikt over det aktuelle temaet, hva som er gjort av forskning og hva som eventuelt mangler. Denne delen kan ofte være svært lærerik, og kan bidra med å fylle en del hull i bakgrunnskunnskapen du har om temaet fra tidligere. Vi vet sjelden alt om et emne, og i introduksjonen skal du også få en beskrivelse av hva vi eventuelt ikke vet. Dette bør munne ut i en del forskningsspørsmål og en forklaring på hva denne studien er tiltenkt å bidra med til det totale kunnskapsbildet.\nDiskusjonsdelen er den siste seksjonen av en forskningsartikkel, og for å sette ting i perspektiv er denne veldig viktig. Her vil forskerne først oppsummere hva de har funnet og hva studien har bidratt med opp mot det som stod i introduksjonen. Her vil ofte resultatene sammenlignes og settes i sammenheng med tidligere studier og den daværende kunnskapen. Deretter vil de diskutere svakheter og styrker ved studien, noe som kan sette ting i et annet lys. Kanskje har studien en del begrensninger som gjør at resultatene må tolkes med forsiktighet. Dette kan for eksempel være at de ikke har klart å justere for alle mulige konfunderende faktorer, det kan ha oppstått problemer med utvalget av deltagere, det kan ha manglet ressurser til å gjøre det man ønsket eller det kan ha oppstått uventede ting som har påvirket resultatene. I kostholdsstudier er ofte måten man har samlet inn informasjon om hva deltakerne har spist et tema som kan diskuteres.\nAvslutningsvis vil man ofte komme med en konklusjon. Dette kan være en konkret anbefaling eller nye hypoteser/faktorer som bør undersøkes videre. Har man ikke funnet noe, så er dette også et viktig funn å rapportere. Diskusjonsdelen av en artikkel er den seksjonen som kan være mest farget av forfatterens eget subjektive syn. Det er derfor viktig å huske på at de tolkningene av resultater som fremmes i en diskusjon ikke nødvendigvis er korrekte. Det kan være alternative tolkninger som ikke kommer opp i diskusjonen, enten fordi forfatteren ikke har tenkt på det, eller har begrenset med plass i artikkelen. Her kan også problematikk rundt hvem som har finansiert studien spille en stor rolle, da det ofte kan stå mye penger på spill for å produsere et visst resultat. Vi vet at industrifinansierte studier er langt mer tilbøyelige til å produsere resultater som er gunstige for produsentene, men samtidig vet vi også at disse studiene jevnt over er av høyere kvalitet enn uavhengig finaniserte studier. Diskusjoner og konklusjoner bør derfor alltid leses med et ekstra kritisk blikk."
  },
  {
    "objectID": "artikler/kildekritikk/tolke-studier-kontekst.html#konklusjon",
    "href": "artikler/kildekritikk/tolke-studier-kontekst.html#konklusjon",
    "title": "Å tolke en studie i kontekst",
    "section": "Konklusjon",
    "text": "Konklusjon\nÅ lese en forskningsartikkel er både tidkrevende og vanskelig. Den lettvinte løsningen er å basere seg på konklusjonene, men husk at dette er forfatternes egne konklusjoner og representerer ikke nødvendigvis en fasit. I alle tilfeller er det viktig å sette dette inn i en relevant kontekst for å kunne sitte igjen med noe fornuftig. Forkunnskaper vil fungere som en lommelykt når man skal trekke ut essensen av forskningsresultater, evaluere, konstruktivt kritisere dem og eventuelt fremme sitt syn på en sak. Uten dem blir man famlende i mørket."
  },
  {
    "objectID": "artikler/kildekritikk/tankefeil2.html",
    "href": "artikler/kildekritikk/tankefeil2.html",
    "title": "Tankefeil del 2 - Etterpåklokskap og rammeeffekten",
    "section": "",
    "text": "Tilbake til kildekritikk, vitenskap og tankefeil\nI den forrige artikkelen om bias tok jeg for meg bekreftelsesbias og tilgjengelighetsbias. I denne artikkelen vil jeg fortsette litt innenfor samme domene og presentere to nye tankefeil som vi også påvirkes av både når vi skal tilegne oss ny kunnskap og når vi skal tenke over den kunnskapen vi allerede har. Jeg vil forklare hvordan disse utarter seg og hvilken relevans de kan ha i det virkelige liv. Som med alle andre typer tankefeil er disse også noe vi alle påvirkes av og som vi alle kan gjøre lurt i å unngå så godt vi klarer. Etter denne artikkelen blir det kanskje litt enklere!"
  },
  {
    "objectID": "artikler/kildekritikk/tankefeil2.html#etterpåklokskap-hindsight-bias",
    "href": "artikler/kildekritikk/tankefeil2.html#etterpåklokskap-hindsight-bias",
    "title": "Tankefeil del 2 - Etterpåklokskap og rammeeffekten",
    "section": "Etterpåklokskap (hindsight bias)",
    "text": "Etterpåklokskap (hindsight bias)\nDette er en av de få biasene som faktisk har et godt norsk navn! Etterpåklokskap handler om tendensen vi mennesker har til å, etter at noe har skjedd, være skråsikre på at vi kunne forutse det på forhånd. Det er mye enklere å identifisere prediktorer når man allerede vet utfallet. Det etterpåklokskap egentlig bunner i er en mangel på selvinnsikt; det er veldig vanskelig å tenke tilbake og se for oss at vi før har trodd eller ment noe annet enn det vi gjør nå. Det vi vet og mener nå er så sentralt for oss at vi ikke evner å fullstendig ignorere det.\n\n“Jeg sa jo at det kom til å skje”\n\nHvis noen hadde spurt deg den 10. september 2001 hvor sannsynlig et terrorangrep på Amerikansk jord er, hva ville du svart da? Problemet med å ta stilling til dette problemet er at det er umulig for deg å fullstendig ignorere det du vet hendte den 11. september, og dette vil nesten garantert påvirke svaret ditt. Det er også vanskelig å finne ut nå i ettertid hva du egentlig tenkte den 10. September 2001. Det er derfor vanskelig å dobbeltsjekke mange påstander som gis i etterpåklokskapens navn.\nRichard Nixons berømte besøk til Kina i 1972 dannet bakgrunnen for en praktisk demonstrasjon av hvordan etterpåklokskap kan endre vårt syn på historiske hendelser. I denne studien (1) ble 140 deltakere spurt om hva de trodde utfallet av besøket ville være (målet var enkelt forklart å styrke diplomatiske bånd til Kina). De fylte ut et spørreskjema med spesifikke spørsmål om sannsynligheten for visse ulike hypotetiske scenarioer. I etterkant av besøket ble de så spurt om å fylle inn samme spørreskjema igjen, og prøve å svare det samme som de hadde svart første gang de ble gitt spørreskjemaet. Kanskje ikke så overraskende viste resultatene tydelig at alle deltakerne ble rammet hardt av etterpåklokskapen. Selv om de hadde sett nøyaktig det samme spørreskjemaet kort tid tidligere (to uker for en gruppe, og to måneder for en annen) var en signifikant majoritet av svarene nå skiftet mot det som var det egentlige historiske utfallet av Nixons besøk til Kina. Det at deltakerne visste utfallet av hendelsen hadde rett og slett forårsaket at de hadde glemt hva de tidligere trodde og mente.\nEtterpåklokskap har tydelige konsekvenser i dagliglivet, kanskje spesielt når det kommer til bedømmelse av nettopp historiske avgjørelser, legers avgjørelser, og rettsavgjørelser. Når du vet et utfall er det umulig å bedømme hva du ville gjort eller tenkt før utfallet var et faktum. Etterpåklokskap kan også forklare hvorfor så mange ser på psykologisk forskning som «common sense», og dermed på en eller annen måte mindre verdifullt enn oppsiktsvekkende forskningsresultater. Faktum er jo selvfølgelig det at du kan ikke vite hvorvidt resultatene dine er oppsiktsvekkende før du har gjennomført en studie. Like fullt er det mer sannsynlig at folk vil mene resultatene er åpenbare nettopp fordi de påvirkes av etterpåklokskap, siden man etter å ha hørt resultatene gjerne oppfatter dem som selvfølgelige."
  },
  {
    "objectID": "artikler/kildekritikk/tankefeil2.html#rammeeffektenkontekst-bias-framing-effect",
    "href": "artikler/kildekritikk/tankefeil2.html#rammeeffektenkontekst-bias-framing-effect",
    "title": "Tankefeil del 2 - Etterpåklokskap og rammeeffekten",
    "section": "Rammeeffekten/kontekst-bias (framing effect)",
    "text": "Rammeeffekten/kontekst-bias (framing effect)\nRammeeffekten er relevant i tilfeller hvor du må tolke informasjon, noe du helt sikkert gjør oftere enn du tror. Vi påvirkes nemlig av måten informasjon legges frem på, noe som i visse tilfeller også kan påvirke våre avgjørelser. Dette har jeg også nevnt i en tidligere artikkel, men her vil jeg gi en nærmere innføring i hvordan rammeeffekten har blitt demonstrert vitenskapelig.\nKahneman og Tversky har avdekket mange kognitive bias, og har hatt ekstremt stor innflytelse innen psykologi, økonomi og møtet mellom de to (adferdsøkonomi). Det var også dem som først demonstrerte tilgjengelighetsbias som jeg snakket om i forrige artikkel, og de har også avdekket en hel skokk med andre biaser (noen av dem skriver jeg muligens om ved en senere anledning). I et berømt eksperiment presenterte Tversky og Kahneman deltakere med et fiktivt scenario (2). Scenarioet innebar at 600 mennesker har blitt syke, og du skal  bestemme hvordan de skal behandles. Du har valget mellom to typer behandlinger. Hvilken velger du?\n\n1. Velger du behandling A vil 200 mennesker overleve.\n2. Velger du behandling B vil du ha 33% sjanse for å redde alle de 600 menneskene, og 66% sjanse for å ikke redde noen.\n\nStilt ovenfor disse to alternativene velger majoriteten av deltakerne alternativ A. Det å kunne redde 200 virker tryggere enn å risikere å ikke redde noen. Men ved å endre på ordlyden, og hvordan alternativene legges frem, kan majoritetsavgjørelsen vris over til det motsatte. Hvilken av disse ville du valgt?\n\n1. Velger du behandling A vil 400 mennesker dø.\n2. Velger du behandling B vil du ha 33% sjanse for at ingen dør, og 66% sjanse for at alle 600 dør.\n\nAndelen som velger behandling A faller fra 72% til 22% ved en så simpel reformulering som den du er stilt ovenfor her. Om du ikke har forstått det enda: Behandlingene er identiske i begge tilfeller. Den eneste forskjellen er konteksten det presenteres i (om du fokuserer på hvor mange som vil dø kontra hvor mange som vil overleve). En så enkel formulering kan altså drastisk påvirke en avgjørelse som potensielt kan handle om liv eller død. Noe å tenke på.\nRammeeffekten er kanskje ekstra viktig nå i disse valgtider, for hvis det er noen som vet å pynte på det de sier så er det politikerne. Det er langt ifra tilfeldig at abortmotstandere i USA kaller seg «pro-life» - det høres jo langt mer positivt ut. På samme måte er eksempelvis konteksten du oppfatter priser på varer svært viktig for hvorvidt du kjøper dem eller ikke. Er det mest sannsynlig at du kjøper et klesplagg med førpris 1000 kroner, og som nå har blitt satt ned til 200, eller et plagg som alltid har kostet 200? De aller fleste vil foretrekke plagget som er nedsatt, til tross for at begge plaggene vil føre til tap av nøyaktig samme beløp fra konto. Dette er noe reklamebyråer, politikere og mediehus vet godt, og bruker for alt det er verdt. Det skal de selvfølgelig få lov til, men forhåpentligvis vil vi kunne være litt mer immune mot slik «lureri» neste gang vi utsettes for det. Det kan nok hjelpe å stoppe opp og tenke en ekstra gang om hva det er som egentlig blir sagt i en gitt situasjon."
  },
  {
    "objectID": "artikler/kildekritikk/tankefeil2.html#helt-til-slutt",
    "href": "artikler/kildekritikk/tankefeil2.html#helt-til-slutt",
    "title": "Tankefeil del 2 - Etterpåklokskap og rammeeffekten",
    "section": "Helt til slutt",
    "text": "Helt til slutt\nBåde etterpåklokskap og rammeeffekten har klare konsekvenser i det virkelige liv, både på befolkningsplan og på individuelt plan. Men en ting kan jeg ikke få sagt ofte nok: Jeg vil igjen presisere at slike effekter ikke har noenting med at folk er dumme eller korttenkte å gjøre. Kognitiv bias forekommer som et resultat av hvordan hjernene våre er skrudd sammen. Problemet er at i visse situasjoner så er vi ikke så kritiske, rasjonelle eller oppmerksomme som vi selv liker å tro. Man kan sammenlikne rasjonell tenkning med sansene våre; sammenliknet med andre arter er vi mennesker ganske gode på syn, og ganske dårlige på luktesans. Siden vår egen luktesans er den eneste vi har opplevd er det vanskelig å oppfatte hvor dårlige vi egentlig er i dette domenet. Det samme skjer med kognitiv bias; vi har dem, vi merker ikke at de er der, og derfor antar vi at de kun rammer «alle andre». Jeg håper jeg har klart å overbevise deg om at dette ikke er tilfelle - du er ikke så rasjonell som du liker å tro. Jo før du innser det jo bedre kan du bli på å være bevisst dine egne kognitive biaser. Og bare da kan du forsøke å bekjempe dem.\nReferanser\n\nFischhoff, B. & Beyth, R. (1975). I knew it would happen: remembered probabilities of once-future things. Organizational Behavior and Human Performance, 13, 1-16.\nTversky, A. & Kahneman, D. (1981). The framing of decisions and the psychology of choice. Science, 211, 453-458."
  },
  {
    "objectID": "artikler/kildekritikk/signifikans.html",
    "href": "artikler/kildekritikk/signifikans.html",
    "title": "Signifikans og alt det der",
    "section": "",
    "text": "Tilbake til kildekritikk, vitenskap og tankefeil\nAldri har forskning vært så tilgjengelig som den er i dag. Sammendrag av så godt som all forskning som publiseres kan oppsøkes på i ulike databaser som ligger fritt frem på internett. Ofte kan man også få tak i fulltekst. Men det å lese en forskningsartikkel er ikke for hvem som helst, det er som så mye annet en treningssak. Vet du ikke hva du ser etter, så er det fort gjort å ende opp med å tolke artikkelen helt feil. I dette innlegget vil jeg prøve å belyse noen punkter som jeg syns er viktige å være klar over når man leser forskning, på en veldig grunnleggende måte. Innlegget er delt i to deler, der jeg først går litt inn på ulike studiedesign, og deretter tar for meg noen sentrale statistiske begreper."
  },
  {
    "objectID": "artikler/kildekritikk/signifikans.html#ulike-typer-studier",
    "href": "artikler/kildekritikk/signifikans.html#ulike-typer-studier",
    "title": "Signifikans og alt det der",
    "section": "Ulike typer studier",
    "text": "Ulike typer studier\nStudier kan designes på flere måter, og dermed har de også ulike bruksområder. Her vil jeg først og fremst fokusere på de to primære formene for studiedesign, nemlig observasjonsstudier og eksperimentelle studier. Til slutt vil jeg også skrive noen ord om metaanalyser/oversiktsartikler.\n\nObservasjonsstudier\nI en observasjonsstudie ser man på naturlige forskjeller som oppstår mellom grupper. Her gjør man ingenting med forsøkspersonene, annet enn å hente inn informasjon. Et eksempel på hvordan en slik studie kan gjennomføres er å ta en gruppe med mennesker, samle inn informasjon om kosthold, fysisk aktivitet, røyking og andre ting ved livsstilen som måtte være interessante, og så ser man hvordan det går med disse. Da kan man for eksempel dele disse inn i grupper etter hvor fysisk aktive de var, og se om det er en sammenheng mellom fysisk aktivitet og hvem som endte opp med å bli overvektige.\nI studiesammenheng betyr dette at man på utsiden og iakttar en effekt som kan settes i sammenheng med tidligere hendelser. Det blir litt som å kjøre forbi et åsted for en tilfeldig trafikkulykke, se i bakspeilet, og danne seg en teori om hva som har skjedd. Hvis vi fortsetter det tenkte eksempelet om fysisk aktivitet og overvekt, og vi fant ut at de som var minst fysisk aktive var mer overvektige enn de som beveget seg mer, så kan vi ikke vite at det var mangelen på fysisk aktivitet som førte til overvekten. Det kan like gjerne være andre ting som forårsaket overvekten, og at en tyngre kropp var tyngre å bevege, noe som førte til at aktivitetsnivået ble lavere.\nFor å påvise kausalitet/årsakssammenheng må metoden være av et slikt design at den kan bevise at årsak fører til en gitt effekt, og at effekten utløses i nær tilknytning til årsak. Idèelle studier vil kunne vise til nettopp dette, men også at effekten blir borte når den uavhengige variabelen fjernes. Dette vil ikke korrelasjonsstudier, tverrsnittstudier eller observasjonsstudier kunne påvise, og kausalitet kan dermed i utgangspunktet ikke påvises med denne type metodikk (det finnes unntak, men de kommer jeg ikke inn på her). Det disse studiene først og fremst er egnet til er å danne hypoteser. Fra det tenkte eksempelet kan vi for eksempel velge å tro at det å være mer aktiv vil bidra til å forebygge overvekt. Dette er en hypotese som kan testes, og da må vi gjennomføre en eksperimentell studie.\n\n\nEksperimentelle studier\nI en eksperimentell studie, ofte kalt intervensjonsstudie, gjennomfører man et eksperiment, altså så gir man en gruppe mennesker (eller forsøksdyr) en eller annen form for intervensjon, og så sammenligner man resultatene opp mot en tilsvarende gruppe som ikke har fått denne intervensjonen. Hvis vi ser tilbake til bilkrasjet noen avsnitt lenger oppe, så kan vi undersøke en hypotese om at mangel på bremsefunksjon var det som forårsaket krasjet. Vi tester da ut å fjerne bremsefunksjonen på noen biler, mens vi lar andre biler beholde denne viktige funksjonen. Her kan vi finne ut at det å ta bort bremsefunksjonen er en medvirkende årsak til ulykker. Da har man funnet en årsak (fjerner bremsefunksjon) som fører til effekt (kræsj). Fjerner man derimot årsaken (putter tilbake bremsefunksjon), forsvinner sannsynligvis også effekten\nLa oss fortsette på hypotesen vi lagde om fysisk aktivitet og overvekt. For å teste denne kan vi sette opp en studie der vi tar en gruppe med mennesker og deler dem inn i to grupper. Den ene gruppen ber vi bevege seg lite, mens den andre gruppen får beskjed om å bevege seg mye. Etter å ha gjennomført dette i en gitt periode, kan vi se om vi finner en forskjell mellom gruppene. Dersom det viser seg at den gruppen som har hatt et lavt aktivitetsnivå har blitt tyngre enn de som beveget seg mer, så vil dette styrke hypotesen vår om at fysisk aktivitet forebygger overvekt.\nDet er selvfølgelig mange detaljer som skal passes på når man gjennomfører en slik studie. Blant annet er det viktig at gruppene vi sammenligner i utgangspunktet er relativt like. Dersom det er en mye høyere andel røykere i den ene gruppen, så vil dette kunne påvirke resultatet. Man ønsker alltid at gruppene så langt det lar seg gjøre er så like som mulig. Randomisering, altså å dele gruppene inn tilfeldig, er gullstandarden i store studier. Da vil ulikhetene med stor sannsynlighet spre seg mellom gruppene, og deretter er det mulig å justere for de ulikhetene som fremdeles måtte være der. I små studier kan dette være vanskelig.Jo mindre ulikheter mellom gruppene, jo mer sikre er vi på at det var intervensjonen som førte til en forandring. Slike faktorer er svært viktig for å kunne bedømme hvor god en studie er, og dermed hvor troverdige resultatene er.\nHovedpoenget er hvertfall at i en intervensjonsstudie så starter vi med to (eller flere) grupper, behandler dem ulikt og ser om de får ulikt resultat. Hvis resultatet er forskjellig, så er det stor sannsynlighet for at det var intervensjonen som var grunnen til dette. En slik studie vil ikke være nok til å konkludere, og derfor er det vanlig at studiene gjentas av andre forskere, for å se om de får det samme resultatet. Etterhvert vil det være nok studier til at det kan gjennomføres metaanalyser og skrives oversiktsartikler.\n\n\nMetaanalyser\nEn metaanalyse er kort fortalt en studie av studier. Her ser man på de studiene som er gjort på et gitt tema, og sammenligner resultatene som er kommet fram i de enkelte studiene. Det man sammenligner er effektstørrelsene man har funnet i de ulike studiene, og på denne måten kan man se om det totale datagrunnlaget gir grunnlag for å konkludere i en retning.\n\n\nOversiktsartikler\nEn oversiktsartikkel, bedre kjent som et review, er en artikkel som tar for seg forskningen som er gjort på et felt og kan med andre ord kalles en kunnskapsoppsummering. Vi skiller mellom narrative og systematiske oversiktsartikler. En narrativ oversiktsartikkel kan vi se på som en ekspertmening. Disse er ofte skrevet av en eller annen autoritet på et gitt felt, og kan gi en svært god oversikt over hvordan ting henger sammen. En systematisk oversiktsartikkel gir kanskje den aller beste informasjonen, ettersom disse er gjennomført etter visse regler. Cochrane Collaboration er en gruppe som jobber med å lage slike systematiske oversiktsartikler, og disse regnes som svært god dokumentasjon. En systematisk oversiktsartikkel er mindre farget av personlige meninger enn en narrativ oversiktsartikkel vil være."
  },
  {
    "objectID": "artikler/kildekritikk/signifikans.html#statistikk",
    "href": "artikler/kildekritikk/signifikans.html#statistikk",
    "title": "Signifikans og alt det der",
    "section": "Statistikk",
    "text": "Statistikk\nInnen forskningen så handler det meste om statistikk. Vitenskapen tillater oss nemlig ikke å bekrefte en hypotese, så det gjennomføres statistiske analyser for å si noe om hvor sannsynlig resultatet er.\nOfte når noen forteller eller skriver om forskning, så er det mye fokus på dette med statistisk signifikans. Men hva betyr dette egentlig, og hvor mye har det å si? I denne delen vil jeg gi deg en liten oversikt over de statistiske målene som ofte oppgis, og hva de kan fortelle deg.\n\nNullhypotesetesting\nSiden vitenskapen sier at vi aldri kan bekrefte en hypotese, bare motbevise den, opererer vi med noe som kalles nullhypotesen. Denne er kort fortalt en hypotese som sier det motsatte av den hypotesen du egentlig har. Deretter gjennomføres eksperimentet, for å se om man kan klare å motbevise nullhypotesen. Et eksempel her kan være at dersom hypotesen din er at fysisk aktivitet vil forebygge overvekt, og at det derfor vil være en forskjell mellom de to forsøksgruppene, så vil nullhypotesen være at det ikke er en forskjell mellom gruppene. Dersom du gjennomfører studien og finner ut at det er en forskjell, så kan du konkludere med at nullhypotesen ikke stemte, ettersom den er motbevist (på fagspråket: falsifisert). Dermed vil du få større tro på at hypotesen din om at det kom til å være en forskjell mellom gruppene. Det er viktig å være klar over at dette ikke er det samme som at hypotesen din er bekreftet, den er bare mer sannsynlig. Finner du derimot ikke grunnlag for å forkaste nullhypotesen, vil dette være en indikasjon på at den opprinnelige hypotesen ikke var korrekt, og da må finne seg i å måtte justere denne og prøve på nytt.\n\n\np-verdi\nNår man observerer en forskjell mellom gruppene, så er det interessant å finne ut om dette virkelig er en forskjell eller om den kan skyldes tilfeldigheter. I store befolkninger så vil det alltid være en viss spredning av nivåene, slik at dersom man tar to tilfeldige utvalg, så kan vi beregne to ulike verdier selv om disse utvalgene kommer fra samme gruppe mennesker. Optimalt sett ønsker vi å vise at de to gruppene er forskjellige, altså at de kommer fra ulike populasjoner. Derfor gjør vi statistiske analyser for å undersøke sannsynligheten for at dette kan være tilfeldig. Igjen vil jeg understreke at dette er snakk om sannsynlighet, og minne om at vi aldri kan være 100 % sikker.\nNår vi gjør en statistisk analyse, så får vi ut en analysestatistikk. Denne følges av en p-verdi, som forteller oss om sannsynligheten (p = probability = sannsynlighet) for å få det resultatet vi fikk dersom nullhypotesen skulle være korrekt. Med andre ord, hva er sannsynligheten for at vi måler det vi måler dersom det ikke er noen forskjell mellom gruppene.\n\n\nFalske positive og negative\nJeg kan ikke få understreket nok ganger at forskning handler om sannsynlighet. Som vi allerede har vært inne på så vil det være en naturlig spredning av et gitt parameter i en befolkning, og om vi trekker ut to utvalg fra denne befolkningen så kan tilfeldighetene føre til at disse utvalgene måles til å ha ulik verdi for parameteret vi måler. Derfor er det også mulig at vi finner en forskjell mellom disse gruppene, og konkluderer med at de kommer fra ulike populasjoner (de er forskjellige), men at de likevel kommer fra samme populasjon (de er like). Dette kalles et falskt positivt resultat (også kjent som en type 1 feil). På samme måte kan vi også gjøre den motsatte feilen, nemlig at vi konkluderer med at disse gruppene kommer fra samme populasjon, mens det i realiteten er en ekte forskjell mellom dem. Dette kalles en falsk negativ (type 2 feil).\n\n\nStatistisk signifikans\nStatistisk signifikans er et begrep som brukes svært mye når man formidler forskning. Dette er et rent statistisk begrep, som utelukkende sier noe om p-verdien.  Husk at p-verdien forteller oss om sannsynligheten for å få det aktuelle resultatet dersom gruppene er like, så med andre ord sier p-verdien oss i teorien hvor stor sannsynligheten er for at vi finner en falsk positiv gitt forutsetningene for studien (nullhypotesen). Denne p-verdien er imidlertid ikke direkte overførbar til virkeligheten.\nVanligvis brukes en grenseverdi på p=0.05, som betyr at det er 5 % sjanse for at den effekten vi fant var tilfeldig. Dersom p-verdien er lavere enn 0.05, sier vi at resultatet er statistisk signifikant, og dersom p-verdien er over 0.05, så er resultatet ikke-signifikant. Dette må for all del ikke tolkes som at det er en effekt eller ikke, for husk at dette fremdeles bare sier noe om sannsynligheten for at vi skulle få det resultatet vi fikk. At p=0.05 har blitt en allmenn grenseverdi er egentlig litt tilfeldig, men nå vil p-verdien stort sett alltid rapporteres nøyaktig, slik at du kan tolke denne for seg selv.\nEn annen ting som er viktig å vite om signifikans og p-verdi, er at de i stor grad påvirkes av hvor mange forsøkspersoner som er med i studien. At en effekt er signifikant trenger ikke å bety at den er viktig. Har vi store grupper, så kan til og med veldig små forskjeller få en så lav p-verdi at de betegnes som statistisk signifikante. På samme måte, dersom vi har små grupper, kan relativt store forskjeller fremdeles få så høy p-verdi at de anses som ikke-signifikant. Det å bruke p-verdien til å si noe om verden rundt oss er heller ikke helt uproblematisk, da denne p-verdien utelukkende gjelder i kontekst av nullhypotesen man tester, så å bruke denne verdien til å si noe om den virkelige verden blir heller ikke riktig.\nDen største risikoen med å stole blindt på signifikansen er altså at det er fort gjort å tenke veldig svart/hvitt når vi leser studier, og tenke at dersom resultatet er signifikant så er det en viktig effekt, og motsatt. Det er viktig å være klar over at signifikans ikke sier oss noe som helst om hvor viktig en eventuell effekt er, noe som bringer oss over på det siste punktet, som omhandler effektstørrelser.\n\n\nEffektstørrelser\nEffektstørrelse er strengt tatt et veldig selvforklarende begrep, ettersom det enkelt og greit sier noe om hvor sterk en effekt er. Tidligere rapporterte man ofte bare om signifikansnivået, men nå er det mer og mer vanlig å også rapportere effektstørrelser. Eksempler på ulike effektstørrelser kan være:\n\nKorrelasjonskoeffisienten r (Pearson’s), der en verdi på 0.1 tilsvarer en liten, 0.3 en middels og 0.5 en stor effekt. r kan være både positiv og negativ, og dermed kan du også lese hvilken vei korrelasjonen går.\n\nAv og til vil du se at noen rapporterer en verdi som heter ω. Denne sier i praksis det samme som r. Den rapporteres ofte som ω2, der 0.01, 0.06 og 0.14 vil representere en liten, middels og stor effekt.\n\nCohen’s d, som sier hvor stor forskjellen mellom to grupper er målt i standardavvikenheter, der en verdi på 0.2 tilsvarer en liten, 0.5 en middels og 0.8 en stor effekt.\nOdds ratio (OR), som sier noe om sannsynligheten for et utfall i en gruppe sammenlignet med en annen. Nært beslektet med OR finner vi relativ risiko (RR) og hasardrate (HR). Disse brukes i litt ulike sammenhenger, men tolkes omtrentlig på samme måte.\n\nDersom det er oppgitt effektstørrelser, er disse veldig kjekke å legge merke til. De sier altså noe om hvor stor effekten er og hvilken vei den går. I motsetning til p-verdien så vil ikke effektstørrelsen påvirkes av hvor mange forsøkspersoner som er med i studien, så selv om det ikke er nok personer til at resultatene er signifikante, vil en stor effektstørrelse kunne avdekkes uansett.\n\n\nKonfidensintervaller\nForskerne ønsker alltid å kunne bruke resultatene fra studien sin til å si noe om den generelle befolkningen. Da beregner man konfidensintervaller, som er et intervall rundt gjennomsnittet som men en viss sannsynlighet inneholder populasjonsgjennomsnittet. Vanligvis oppgis 95% konfidensintervall, og definisjonen av dette er at dersom vi tar tilfeldige utvalg fra en populasjon, så vil gjennomsnittet i utvalget i 95% av tilfellene havne innenfor dette intervallet.\nJo smalere et slikt konfidensintervall er, jo bedre vil studien representere den virkelige verden. Store konfidensintervaller betyr at gjennomsnittsverdien vi fant i studien kan avvike ganske mye fra gjennomsnittet i populasjonen, og derfor kan vi ikke være trygge på at det vil være en god representasjon. Størrelsen på konfidensintervallet vil være avhengig av antallet forsøkspersoner, og store studier vil representere populasjonen bedre enn små studier."
  },
  {
    "objectID": "artikler/kildekritikk/signifikans.html#oppsummering",
    "href": "artikler/kildekritikk/signifikans.html#oppsummering",
    "title": "Signifikans og alt det der",
    "section": "Oppsummering",
    "text": "Oppsummering\nÅ lese en forskningsartikkel er vanskelig, og krever mye trening. Det jeg ønsker at du skal sitte igjen med etter å ha lest dette innlegget, er kunnskaper som gjør at du på en bedre måte kan gjøre forstå hva som står i artiklene du leser. Under vil jeg prøve å oppsummere de viktigste punktene som spørsmål du bør stille deg når du leser en slik artikkel.\n\nHviken type studie er dette?\n\nSom vi har sett så vil designet på studien i stor grad avgjøre hva den kan brukes til og hvordan du bør tolke resultatene.\nDu bør også legge merke til hvilke variable som måles, hvilke intervensjoner som gjøres og hvilke andre faktorer forskerne har tatt med i beregningen.\n\nHva sier studien?\n\nEr det oppgitt effektstørrelser, fokuser på disse og se dem i sammenheng med p-verdien. Konfidensintervallene kan hjelpe deg med å vurdere hvor presist studien representerer befolkningen den er ment å representere.\n\n\nBegrepene du har lest om i denne artikkelen er begreper du ofte vil komme over dersom du leser forskningsartikler, og uten å vite hva de sier noe om vil det være vanskelig å tolke en studie på en god måte. Jeg håper dette har vært til hjelp, og om noe skulle være uklart er det bare å stille spørsmål i kommentarfeltet. Jeg har prøvd å holde det ganske overfladisk for å nå ut til flest mulig, så om noen føler at noe burde vært mer utdypet vil jeg også være takknemlig for bidrag på denne fronten."
  },
  {
    "objectID": "artikler/kildekritikk/open-access.html",
    "href": "artikler/kildekritikk/open-access.html",
    "title": "Open Access",
    "section": "",
    "text": "Tilbake til kildekritikk, vitenskap og tankefeil\nMan kan finne masse informasjon på internett helt gratis. Fordelen med dette er at det er raskt og effektivt, men samtidig har man ingen garanti for at kvaliteten på det man leser er god. Hvem som helst kan nemlig publisere hva som helst på internett, og derfor er det viktig å være ekstra kildekritisk når man benytter seg av blogger og lignende som informasjonskilde. Disse gjennomgår nemlig ikke den samme kvalitetskontrollen som inngår i publikasjonsprosessen vitenskapelige artikler må gjennom før de publiseres."
  },
  {
    "objectID": "artikler/kildekritikk/open-access.html#forskning-publiseres-i-tidsskrifter",
    "href": "artikler/kildekritikk/open-access.html#forskning-publiseres-i-tidsskrifter",
    "title": "Open Access",
    "section": "Forskning publiseres i tidsskrifter",
    "text": "Forskning publiseres i tidsskrifter\nForskning ligger til grunn for utviklingen i kunnskapsgrunnlaget vi baserer oss på, og denne gjøres tilgjengelig gjennom vitenskapelige artikler. Tradisjonelt sett publiseres disse i vitenskapelige tidsskrift der man må betale for å få tilgang. Med mindre man er tilknyttet en utdanningsinstitusjon som betaler for tilgang, vil de fleste bare ha tilgang til sammendragene, som er en kort gjennomgang av hva artikkelen omhandler. De siste årene har imidlertid en del forskning blitt publisert såkalt open access, der fulltekstene også blir tilgjengelig på internett, helt uten begrensninger."
  },
  {
    "objectID": "artikler/kildekritikk/open-access.html#forskning-koster-penger",
    "href": "artikler/kildekritikk/open-access.html#forskning-koster-penger",
    "title": "Open Access",
    "section": "Forskning koster penger",
    "text": "Forskning koster penger\nDet er ingen hemmelighet at det koster penger å gjennomføre forskning. For det første så er det en enorm mengde arbeidstimer som legges ned, og forskerne skal som andre folk også tjene til livets opphold. I tillegg koster det penger å gjennomføre analyser og andre prosesser relatert til selve forskningen.\nNår forskningen skal publiseres i et tidsskrift så er dette også en prosess som koster penger. Artiklene skal først leses gjennom og vurderes av de som driver tidsskriftet, og mange artikler forkastes allerede her. De artiklene som kommer gjennom dette nåløyet sendes videre til fagfellevurdering, som kort fortalt betyr at eksperter innen det aktuelle temaet leser gjennom artikkelen kritisk og kommer med sine kommentarer. Denne delen av prosessen er basert på frivillig arbeid, men en veldig viktig kvalitetskontroll. Når artikkelen så er klar for å publiseres, så skal den gjøres tilgjengelig for publikum, noe som heller ikke er gratis."
  },
  {
    "objectID": "artikler/kildekritikk/open-access.html#hva-er-open-access",
    "href": "artikler/kildekritikk/open-access.html#hva-er-open-access",
    "title": "Open Access",
    "section": "Hva er open access?",
    "text": "Hva er open access?\nVed den tradisjonelle måten å publisere på er det leseren som dekker kostnaden ved publisering. Dette skjer ved at den enkelte abonnerer på tidsskriftet, eventuelt betaler for tilgang til enkelte artikler. Ved åpen tilgang flyttes denne økonomiske byrden bort fra leseren, slik at alle får tilgang på artiklene gratis. En viktig problemstilling blir da hvem som skal finansiere dette, og normalt sett flyttes dette ansvaret over på forfatteren eller hans/hennes sponsorer.\nPubliserer man i et lukket tidsskrift er det som regel tidsskriftet som eier rettighetene til artikkelen. Ved åpen tilgang er det imidlertid vanlig at forfatteren selv innehar eierskap og rettigheter til det han/hun har skrevet, noe som blant annet gir rettigheter til å bruke eget materiale igjen ved senere anledning. I tillegg er det vist at artikler som publiseres på denne måten blir lest av flere enn artikler man må betale for.\nLes mer om open access her\nDet finnes to hovedkategorier av åpen tilgang, grønn og gull. Ved det som kalles Green open access publiserer forfatteren i et hvilket som helst tidsskrift, for så å arkivere en kopi av artikkelen med gratis tilgang et annet sted. Dette kan for eksempel være i regi av egen forskningsinstitusjon eller et sentralt sted som PubMed Central, og krever godkjenning fra tidsskriftet man originalt publiserte i. Alternativt kan forskningsartikkelen publiseres i fagfellevurderte åpne tidsskrift der alt blir fritt tilgjengelig med en gang, noe som kalles Gold open access.\nDet finnes også to typer åpen tilgang-tidsskrifter. Noen tidsskrifter baserer seg utelukkende på åpen tilgang, og alt publiseres på denne måten. Andre tidsskrift publiserer i utgangspunktet på gamlemåten, men gir forfatterne mulighet til å betale en avgift for å gjøre artikkelen åpent tilgjengelig. For å finne tidsskrifter som praktiserer åpen tilgang kan du søke hos Directory of Open Access Journals."
  },
  {
    "objectID": "artikler/kildekritikk/open-access.html#debatt-om-åpen-tilgang",
    "href": "artikler/kildekritikk/open-access.html#debatt-om-åpen-tilgang",
    "title": "Open Access",
    "section": "Debatt om åpen tilgang",
    "text": "Debatt om åpen tilgang\nDet er mange meninger om hvorvidt åpen tilgang er en bra ting. University of Oxford holdt i 2012 en debatt om åpen publisering. Debatten kan anbefales for de som interesserer seg for disse temaene.\nSe debatten her\nAlison Mitchell representerer Nature Publishing Group, som er ansvarlig for en lang rekke tidsskrifter, hvorav flere av disse tilbyr åpen tilgang. Mye av det de publiserer gjøres likevel på gamlemåten, der man må betale for tilgang. Hun diskuterer blant annet problemstillingen rundt finansiering av selv publiseringsprosessen, og NPGs holdning er at åpen tilgang absolutt har noe for seg, men kanskje først og fremst for de tidsskriftene har mange forfattere sammenlignet med lesere. For tidsskrifter som har mange lesere og færre publikasjoner mener hun det kanskje er mer fornuftig å fordele kostnadene på leserne.\nAlicia Wise representerer Elsevier, en publiseringsgruppe som er svært positiv til åpen tilgang, men ikke på bekostning av kvalitet. Hun trekker frem at det per i dag ikke er midler til at all forskning kan publiseres på denne måten, selv om det finnes en rekke organisasjoner som går inn for å finansiere forskning som skal publiseres åpent.\nRobert Kiley kommer fra Wellcome Trust,en uavhengig stiftelse som finansierer forskning med krav om at sluttproduktet skal publiseres i åpne tidsskrift. Grunnen til at de innførte dette kravet er fordi de ikke ønsker å bruke masse penger på å finansiere forskning som folk igjen må betale for å få tilgang til. Han understreker at ikke engang de største universitetsbibliotekene har mulighet til å betale for tilgang til alle de ulike tidsskriftene, og derfor mener de at åpen tilgang er veien å gå.\nMen åpen tilgang er ikke bare en dans på roser. Robert Winston fremhever at et stort problem med vitenskapelige artikler er at for folk flest er de uforståelige. Åpen tilgang vil derfor etter hans mening ikke nødvendigvis løse noen problemer."
  },
  {
    "objectID": "artikler/kildekritikk/open-access.html#min-mening",
    "href": "artikler/kildekritikk/open-access.html#min-mening",
    "title": "Open Access",
    "section": "Min mening",
    "text": "Min mening\nJeg er tilhenger av at forskning skal være åpent tilgjengelig. Når det settes av enorme summer til det som er den beste formen for kunnskapsutvikling, skulle det også bare mangle at allmennheten får tilgang på denne kunnskapen. Som nevnt i innledningen har vitenskapelige publikasjoner en helt egen form for kvalitetskontroll gjennom fagfellevurdering, og selv om mye forskning av lav kvalitet slipper gjennom denne prosessen er det uendelig mye bedre enn det som er tilfellet for blogger, aviser og andre medier.\nEt problem med vitenskapelige artikler er imidlertid at de for de aller fleste er svært lite lesevennlige. Det kreves faktisk en del forhåndskunnskaper og ikke minst trening for å dra noe nevenyttig ut av en forskningsartikkel, noe vi har vært inne på i andre artikler i denne serien.  Likevel synes jeg åpen tilgang er fornuftig, for alternativet er at man må hente ut informasjon basert på overskrifter og abstract, noe som svært ofte gir veldig mangelfull informasjon."
  },
  {
    "objectID": "artikler/kildekritikk/ikke-tro-alt-du-leser.html",
    "href": "artikler/kildekritikk/ikke-tro-alt-du-leser.html",
    "title": "Ikke tro alt du leser!",
    "section": "",
    "text": "Tilbake til kildekritikk, vitenskap og tankefeil\nDet bugner over av artikler om helse, trening og kosthold i avisene og på internett. Det som er sunt og bra den ene dagen er usunt og dødelig den andre dagen. Det inntrykket man kan bli sittende igjen med er preget av forvirring og maktesløshet – det blir umulig å navigere i jungelen av råd og tips og informasjon om hva «ny forskning viser».\nSom regel er denne typen helseartikler i beste fall grovt overforenklet, og i verste fall direkte misvisende. Her vil jeg gå igjennom noen forholdsregler du kan ta, og også trekke frem noen av de vanligste typene misvisende påstander som fremmes i mediene."
  },
  {
    "objectID": "artikler/kildekritikk/ikke-tro-alt-du-leser.html#vær-kritisk",
    "href": "artikler/kildekritikk/ikke-tro-alt-du-leser.html#vær-kritisk",
    "title": "Ikke tro alt du leser!",
    "section": "Vær kritisk",
    "text": "Vær kritisk\nAviser skrives for å selge, og sensasjoner selger bra. En artikkeloverskrift er først og fremst produsert for å fange leseren, og ikke for å gi et balansert og realistisk inntrykk av hva en sak handler om. Ser du en overskrift som for eksempel «Ett egg daglig er like ille som å røyke en 20-pakning om dagen» bør det ringe noen bjeller. Da gjelder det å forholde seg kritisk. Høres det for godt ut til å være sant? Da er det sannsynligvis det. Vær skeptisk til enhver påstand inntil det motsatte er bevist, så unngår du å bli lurt av tabloidavisenes sensasjonelle overskrifter."
  },
  {
    "objectID": "artikler/kildekritikk/ikke-tro-alt-du-leser.html#en-ny-studie-viser-at",
    "href": "artikler/kildekritikk/ikke-tro-alt-du-leser.html#en-ny-studie-viser-at",
    "title": "Ikke tro alt du leser!",
    "section": "En ny studie viser at…",
    "text": "En ny studie viser at…\nEn stor andel av artikler som omtaler helse refererer til vitenskapelige studier. Dette er i utgangspunktet vel og bra, men altfor ofte blir resultater mistolket og feilrapportert. Ofte er studiene det vises til såkalte observasjonsstudier. Slike studier er basert på observasjon av ulike grupper, og man ser ofte på om to eller flere faktorer korrelerer. Problemet med slike studier er at de ikke sier noe om hvordan disse  faktorene henger sammen, og her er det lett å trekke forhastede slutninger.\nEt mye brukt eksempel er at iskremsalg og antall drukninger korrelerer i løpet av året. Om sommeren ser man høyere forekomst både av drukning og av iskremsalg. Men dette betyr selvfølgelig ikke at det å kjøpe iskrem øker sjansene for å drukne – på sommerstid er det varmt i været, hvilket fører til økt iskremsalg og flere drukningsulykker som følge av mer tid brukt i og ved vannet. Dette eksempelet høres kanskje åpenbart ut, men slike feiltolkninger av observasjonsdata dukker opp i avisene altfor ofte.\nLes om det å tolke studier i denne artikkelen.\nDerfor, når du leser en artikkel som påstår at «X fører til Y» kan det være veldig lurt å stoppe opp og tenke på hvilke andre faktorer som kanskje kan spille inn her. Er det for eksempel mest sannsynlig at dagdrømming bak rattet medfører høyere ulykkesrisiko enn mobilbruk når man kjører bil, eller kan det være slik at dagdrømming bak rattet rett og slett er mye mer vanlig enn mobilbruk, og at man dermed vil se en høyere forekomst av ulykker forårsaket av dette?\nDet hele kan bli enda mer komplisert når man ser på noe så sammensatt som for eksempel sammenhengen mellom kosthold og sykdom. I denne artikkelen hevdes det at «lavkarbo er farlig for hjertet», noe som er et godt eksempel på en sensasjonsoverskrift. For det første er det veldig uklart hvordan man har definert lavkarbo. Gjelder dette uavhengig av hva som ligger på tallerkenen? Med tanke på hvor stor variasjon man kan ha mellom ulike typer kosthold og matvaner blir det ekstremt overforenklet å kategorisere en bred kostholdsretning på denne måten og sammenlikne dette med «resten»."
  },
  {
    "objectID": "artikler/kildekritikk/ikke-tro-alt-du-leser.html#øk-treningsinnsatsen-med-inntil-200-prosent",
    "href": "artikler/kildekritikk/ikke-tro-alt-du-leser.html#øk-treningsinnsatsen-med-inntil-200-prosent",
    "title": "Ikke tro alt du leser!",
    "section": "Øk treningsinnsatsen med inntil 200 prosent",
    "text": "Øk treningsinnsatsen med inntil 200 prosent\nIkke alle studier det skrives om er observasjonsstudier. Intervensjonsstudier sees ofte på som de aller beste, siden man da deler folk vilkårlig inn i ulike grupper som gjennomgår ulike intervensjoner, og sammenlikner disse. Man reduserer dermed risikoen for at andre faktorer som skiller gruppene spiller inn på det endelige resultatet. Men slike studier kan også feiltolkes, ofte fordi funnene generaliseres fra studiesettingen til andre situasjoner.\nDet at en studie viser at deltakerne som syklet med en treningspartner økte sin treningsinnsats med 200 prosent sammenliknet med de som syklet alene, betyr ikke nødvendigvis at du vil øke din treningsinnsats like mye dersom du skaffer deg en treningspartner. Det er så mange faktorer som påvirker innsats og motivasjon hos hver enkelt person, at en studie gjort i et laboratorium over 10-minutters-sekvenser ikke nødvendigvis kan overføres direkte til alle treningssituasjoner eller til enhver person. Selvfølgelig kan det være motiverende for mange å trene sammen med noen, men å si at det automatisk dobler treningsinnsatsen er å trekke en svært forhastet konklusjon."
  },
  {
    "objectID": "artikler/kildekritikk/ikke-tro-alt-du-leser.html#det-er-nok-mer-komplisert-enn-som-så",
    "href": "artikler/kildekritikk/ikke-tro-alt-du-leser.html#det-er-nok-mer-komplisert-enn-som-så",
    "title": "Ikke tro alt du leser!",
    "section": "Det er nok mer komplisert enn som så",
    "text": "Det er nok mer komplisert enn som så\nEn veldig grei regel å huske på når man leser artikler som påstår at «X fører til Y» er at det er som regel mer komplisert enn som så. Én enkelt studie forteller oss veldig lite om hvordan ting henger sammen, og media har en altfor sterk tendens til å blåse opp og overforenkle forskningsfunn.\n\nSå, det aller beste å gjøre når du kommer over denne typen helse- og forskningsrelaterte artikler er å være kritisk til det du leser! Verden er dessverre ikke så enkel som den ofte fremstilles i media!"
  },
  {
    "objectID": "artikler/kildekritikk/full-kontroll.html",
    "href": "artikler/kildekritikk/full-kontroll.html",
    "title": "Full kontroll?",
    "section": "",
    "text": "Tilbake til kildekritikk, vitenskap og tankefeil\nDet å ha en kontrollgruppe er noe av det viktigste innen vitenskapen. Per definisjon innebærer faktisk et vitenskapelig eksperiment en inklusjon av kontroll. I denne artikkelen vil jeg først forklare det helt grunnleggende prinsippet bak bruken av kontroller i eksperimenter. Jeg vil så gå igjennom noen av de menneskelige biasene som kan elimineres ved bruk av godt designede studier. Helt til slutt vil jeg ta opp noen problemer som kan oppstå både i utførselen og gjennomgangen av kontrollerte studier. Det er ikke alltid like lett å ha full kontroll!"
  },
  {
    "objectID": "artikler/kildekritikk/full-kontroll.html#hvorfor-må-man-ha-en-kontroll",
    "href": "artikler/kildekritikk/full-kontroll.html#hvorfor-må-man-ha-en-kontroll",
    "title": "Full kontroll?",
    "section": "Hvorfor må man ha en kontroll?",
    "text": "Hvorfor må man ha en kontroll?\nVi starter enkelt. La oss si at du vil undersøke om vitamin C hjelper mot forkjølelse. Du tar 100 personer og gir dem vitamin C-tilskudd, og følger dem opp en måned senere. Du oppdager så at 95 av de 100 forkjølede individene er blitt friske. Fantastiske resultater! Vitamin C kurerer forkjølelse i 95% av alle tilfeller!\nNei, det er nok ikke så enkelt. Forkjølelse er noe alle får fra tid til annen, og noe de aller fleste blir friske fra på kort tid. Det kan altså være at disse 95 som ble friske hadde blitt det uten vitamin C-tilskuddet du distribuerte også. Dette kan man enkelt utelukke ved å bruke en kontrollgruppe.\nLa oss si at du i stedet for å gi samtlige 100 forsøkspersoner vitamin C, så deler du gruppen tilfeldig i to, og gir 50 stykker vitamin C og 50 stykker en pille uten noe virkestoff (placebo). Når du så en måned senere følger opp, kan du simpelthen sammenlikne hvor mange i vitamingruppen som ble friske fra forkjølelsen, og hvor mange i kontrollgruppen som ble friske. Da har du isolert vitamin C-tilskudd som den enkelte variabelen som skiller gruppene. Altså kan du være sikker på at andre faktorer som påvirker forkjølelse vil være utelukket. Dette er helt grunnleggende og ekstremt viktig i ethvert eksperiment. Kontrollgruppen representerer de endringene som ville skjedd uansett, og ved å sammenligne intervensjonsgruppen mot kontrollgruppen unngår man å tillegge intervensjonen effekter den ikke hadde."
  },
  {
    "objectID": "artikler/kildekritikk/full-kontroll.html#kontroll-reduserer-bias",
    "href": "artikler/kildekritikk/full-kontroll.html#kontroll-reduserer-bias",
    "title": "Full kontroll?",
    "section": "Kontroll reduserer bias",
    "text": "Kontroll reduserer bias\nDet er en hel del faktorer som kan påvirke utfallet av et eksperiment. I studier med mennesker er dette uunngåelig, fordi vi blir påvirket av verden rundt oss. Det er mange omstendigheter rundt en studie som vil påvirke både deltakere og forskere, og effekten av disse kan reduseres ved hjelp av kontroller.\nI intervensjonsstudier, som eksempelet brukt over, brukes som regel en placebokontroll. Dette vil si at både kontrollgruppen og gruppen man forsker på mottar en intervensjon (for eksempel en pille eller en injeksjon). Ingen av deltakerne i studien får vite om intervensjonen de mottar faktisk inneholder et virkestoff eller ikke. Dette gjøres for å eliminere placeboeffekten.\nPlaceboeffekten er noe som alle mennesker påvirkes av i ulik grad, og innebærer en bedring av symptomer etter en intervensjon som ikke direkte kan knyttes til den fysiske effekten av intervensjonen. Med andre ord; du blir bedre fordi du forventer at intervensjonen skal fungere, uten at den i realiteten har en effekt.  Det er fortsatt uvisst nøyaktig hvordan placeboeffekten fungerer, eller hvorfor den eksisterer, men den er like fullt reell, og kan påvirke forskningsresultater. Blant annet kan man bli påvirket av hvilken farge en placebopille (helt uten noe virkestoff) har; røde piller er mest effektivt mot smerte (1) og blå piller har best beroligende effekt (2). På samme måte har injeksjon av placebo en sterkere effekt enn piller, kapsler fungerer bedre enn tabletter, og placebo merket med navnet på et kjent legemiddelfirma fungerer bedre enn generisk placebo (3). Placebo fungerer til og med selv om personen som mottar den er fullt klar over at behandlingen de mottar ikke vil ha en effekt (4). Ved å gi alle deltakere i en studie tilsynelatende samme intervensjon kan man dermed utelukke at placebo har spilt inn på forskjeller mellom gruppene. Placebokontroll eliminerer placeboeffekten.\nPå samme måte som at deltakerne i en studie kan bli påvirket av at de tror de mottar behandling, kan også den som utfører behandlingen bli påvirket. Selv om resultatene måles objektivt kan det for eksempel hende at personen som deler ut pillene kan komme til å virke mer positiv når de administrerer behandling de vet inneholder et virkestoff. Kanskje vil de bruke litt andre ord, eller på andre måter uttrykke sine egne forventninger til virkningen av stoffet. På denne måten kan administratoren med sin væremåte øke deltakerens tro på behandlingen, og dermed fungere som en ekstra placebo. Dette kalles for observatør-forventingsbias (observer-expectancy bias). Et klassisk eksempel er «Clever Hans», en hest som man på begynnelsen av 1900-tallet var overbevist om at kunne løse enkle mattestykker. I realiteten viste det seg at Clever Hans sin trener hadde påvirket hestens adferd uten å være klar over det selv. Hesten var altså ikke noe matematisk geni, men derimot en kløpper på å plukke opp ikke-verbale tegn fra sin trener og publikum.\nI kontrollerte placebostudier kan man kontrollere for observatør-forventningsbias ved å dobbel-blinde eksperimentet. Dette vil si at personene som administrerer behandlingen, og som foretar målinger av fremgang, ikke vet hvilke deltakere som har mottatt hvilken type behandling. Dermed kan ikke forskernes forventninger påvirke deltakernes resultater.\nDobbeltblindede placebokontrollerte studier anses som gullstandarden når det kommer til eksperimenter som ser på effekten av en spesifikk behandling. En studie som utføres slik vil kunne eliminere så godt som alle andre faktorer som kan spille inn på et forskningsresultat. Til slutt vil man sitte igjen med den isolerte effekten av en spesifikk intervensjon, og man vil kunne si noe om hvor effektiv denne er i behandling av en bestemt tilstand."
  },
  {
    "objectID": "artikler/kildekritikk/full-kontroll.html#kontrollproblemer",
    "href": "artikler/kildekritikk/full-kontroll.html#kontrollproblemer",
    "title": "Full kontroll?",
    "section": "Kontrollproblemer",
    "text": "Kontrollproblemer\nSelv om en studie er kontrollert, kan det oppstå problemer. Det første problemet kommer når man ikke lenger ønsker å kun studere effekten av en pille eller en injeksjon, men mer komplekst sammensatte faktorer. Ett eksempel på dette er knyttet til ernæring; hvis man i en gruppe bytter ut kjøtt med fisk for å få mer umettet fett, så bytter man samtidig ut kjøttprotein med fiskeprotein og forskyver balansen mellom en del mikronæringsstoffer. Altså er det veldig mange variabler som skiller de to gruppene. Maten vi spiser antas å inneholde over 25,000 ulike bioaktive stoffer (5). Det å skulle endre kun én av disse i en gruppe mennesker, og samtidig holde alle andre faktorer konstante, vil være tilnærmet umulig.\nEn annen vanskelig faktor å kontrollere for i vitenskapelige eksperimenter er trening. Tenk deg for eksempel at du vil studere effekten trening har på mental helse. For det første er det umulig å placebokontrollere en slik studie; en person vil alltid være klar over om de trener eller ikke, og de vil ha forventninger knyttet til denne kunnskapen. I tillegg vil det være vanskelig å isolere den fysiske effekten av trening fra andre nærliggende faktorer. Mens intervensjonsgruppen trener, hva skal kontrollgruppen gjøre? Ingenting? Se på TV? Sitte på kafé? Her finnes ingen fasit, og avgjørelsen forskerne tar om hvordan studien skal designes vil påvirke studiens utfall, og også dens kvalitet. Det er rett og slett ikke mulig å utføre en dobbeltblindet placebokontrollert studie i veldig mange tilfeller, og dette vil alltid være et punkt som er verdt å kritisere. Selv om mangel på dobbeltblindet placebokontroll ikke ugyldiggjør en studie, er det viktig å merke seg nøyaktig hvordan en studie har blitt utført slik at man kan vurdere hvilke andre faktorer som kan ha spilt inn, og hvor generaliserbare resultatene vil være.\nTil og med placebokontrollerte dobbeltblindede studier kan ha sine svakheter. I de tilfellene hvor man ønsker å studere effekten av en intervensjon, vil også kvaliteten på kontrollen spille inn. Det er nemlig ikke gitt at placebokontroll er det beste i alle tilfeller. Hvis du for eksempel ønsker å teste om effekten av en ny type smertestillende er det liten vits i å sammenlikne denne med placebo. Med alle de typene smertestillende som allerede finnes på markedet er det ikke så relevant å finne ut at medikamentet fungerer bedre enn ingenting – vi vil jo vite om det fungerer bedre enn de smertestillende medisinene vi har tilgjengelig for øyeblikket! Derfor vil det i dette tilfellet være bedre å sammenlikne den nye typen smertestillende med eksisterende typer (6).\nOgså hvis man sammenlikner en ny type medikament med et eksisterende medikament kan man gjøre feil. Man kan for eksempel rigge studier ved å dele ut den eksisterende medisinen i for høye eller for lave doser, hvilket kan resultere i dårligere prestasjon og/eller mer bivirkninger for kontrollgruppen, og det nye medikamentet vil komme bedre ut fra testene. Har man økonomisk interesse i å få et medikament ut på markedet kan dette være en ganske «lur» måte å ordne det på. En slik skjevhet i dosering er også noe som kan være vanskelig å spotte for et utrent øye. Derfor er det viktig å ha relevant bakgrunnskunnskap når man evaluerer vitenskapelige studier."
  },
  {
    "objectID": "artikler/kildekritikk/full-kontroll.html#har-du-kontroll-nå",
    "href": "artikler/kildekritikk/full-kontroll.html#har-du-kontroll-nå",
    "title": "Full kontroll?",
    "section": "Har du kontroll nå?",
    "text": "Har du kontroll nå?\nKontroll er alfa og omega i vitenskapelige studier. Uten kontroll har man ikke noe eksperiment. Allikevel skal man ikke rope hurra for hver eneste kontrollerte studie man kommer over. Svakheter kan fortsatt være til stede, og i visse tilfeller kan de være ekstremt vanskelig å få øye på med mindre man sitter på ekspertkunnskaper. Derfor er det viktig å huske å alltid lese med et kritisk øye. Full kontroll er ikke alltid mulig å oppnå, og dette må man ha i bakhodet når man tolker vitenskapelige artikler.\nReferanser:\n\nHuskisson, E. C. (1974). Simple analgesics for arthritis. British Medical Journal, 26, 196-200.\nLucchelli, P. E., Cattaneo, A. D., & Zattoni, J. (1978). Effect of capsule colour and order of administration of hypnotic treatments. European Journal of Clinical Pharmacology, 13, 153-155.\nRajagopal, S. (2006). The placebo effect. The Psychiatrist, 30, 185-188.\nKaptchuk, T. J., Friedlander, E., Kelley, J. M. et al. (2010). Placebos without deception: a randomized controlled trial in irritable bowel syndrome. PLoS One, 5, e15591.\nNicastro, H. & Milner, J. A. (2012). Cancer. In Present Knowledge in Nutrition 10th ed., J. K. W. Erdman, I. Macdonald and S. H. Zeisel (eds.). New York: Wiley-Blackwell.\nGoldacre, B. (2008). Bad Science. London: Fourth Estate"
  },
  {
    "objectID": "artikler/kildekritikk/dunning-kruger.html",
    "href": "artikler/kildekritikk/dunning-kruger.html",
    "title": "Inkompetent uten å vite det – Dunning-Kruger-effekten",
    "section": "",
    "text": "Tilbake til kildekritikk, vitenskap og tankefeil\nStadig vekk kommer man over mennesker som gir inntrykk av å ha høy kompetanse på et gitt område, men som etter hvert viser seg å ikke være så kompetente som de selv trodde. Hvordan kan det ha seg at disse folkene ikke selv klarer å innse når de snakker om noe de ikke har peiling på? Paradoksalt nok viser det seg at grunnen til dette er at inkompetente mennesker rett og slett ikke har kompetansen til å innse det."
  },
  {
    "objectID": "artikler/kildekritikk/dunning-kruger.html#dunning-kruger-effekten",
    "href": "artikler/kildekritikk/dunning-kruger.html#dunning-kruger-effekten",
    "title": "Inkompetent uten å vite det – Dunning-Kruger-effekten",
    "section": "Dunning-Kruger-effekten",
    "text": "Dunning-Kruger-effekten\nI 1999 publiserte Justin Kruger og David Dunning en studie som senere skulle vinne en satirisk Ig-Nobelpris og gi navn til Dunning-Kruger-effekten (1). Målet med studien var å undersøke hvordan menneskers vurdering av egen kompetanse varierte basert på deres faktiske kompetansenivå. Deltakerne i studien var studenter ved Cornell-universitetet i USA. Deres kompetanse innen humor, grammatikk og logikk ble testet, og de ble så bedt om å anslå hvor gode de var innen de ulike områdene sammenliknet med en gjennomsnittlig Cornell-student. Resultatene viste at alle deltakerne i studien mente de var bedre enn gjennomsnittet, og ikke nok med det – de med lavest kompetansenivå var de som overvurderte seg selv aller mest. Denne effekten var tydelig innen alle de tre fagområdene som ble testet.\nDet har lenge vært kjent at mennesker har en tendens til å overvurdere egne evner, men det at de aller dårligste overvurderer seg selv mest var helt nytt. Hvorfor er det slik at de mest inkompetente tilsynelatende også er de som har minst evne til å innse det? Dunning og Kruger argumenterer for at grunnen til dette er at kompetanse kreves for å kunne bedømme egen og andres kompetanse. Dette er kanskje ikke så rart om man tenker over det – med kun grunnleggende kunnskaper om medisin er det tilnærmet umulig for meg å bedømme hvor kompetent en lege er. På samme måte vil det være vanskelig for meg å bedømme mitt eget kompetansenivå innen samme felt (og jeg vil kanskje komme til å tro at jeg er mer kompetent enn jeg er).\nDenne idéen ble bekreftet i fase to av Dunning-Kruger-eksperimentet. Ved å gi noen av studentene et kurs i logikk så man at deres bedømmelse av eget kompetansenivå sank samtidig som faktisk kompetanse økte. Paradoksalt nok er det altså økt kompetanse som kreves for å kunne innse sin egen inkompetanse.\nI et senere eksperiment ble de studentene som hadde gjort det henholdsvis best og dårligst på testene i engelsk grammatikk invitert tilbake. De fikk utlevert prøvesvarene til fem andre av studiens deltakere, og fikk beskjed om å bedømme hvor mange svar som hadde blitt besvart rett. De ble så gitt sin egen prøve, og fikk igjen beskjed om å bedømme sin egen prestasjon på prøven. Her viste det seg at de som gjorde det dårlig (og som hadde overvurdert sin inkompetens) fortsatte å overvurdere seg selv, til tross for at de hadde sett prøvesvar som var langt bedre enn deres egne. Dette betyr at selv når de inkompetente deltakerne ble vist prøvesvar fra langt mer kompetente mennesker, klarte de fremdeles ikke å innse sin egen uvitenhet. Ganske enkelt manglet de kompetansen som krevdes for å kunne avgjøre hvor kompetent både en selv og andre mennesker er, også når de stod overfor en direkte sammenlikning.\nNår det er sagt så var det også sånn at de som presterte best konsekvent underestimerte sin egen prestasjon, men dette antas å skyldes at de i utgangpunktet overestimerte nivået til medstudentene. Når disse fikk i oppgave å bedømme andre oppgaver så man at for det første så klarte de dette uten store problemer, men i etterkant vurderte de sin egen prestasjon som bedre enn de hadde gjort i utgangpunktet. De kompetente klarte altså i større grad å vurdere egen prestasjon på en god måte, og var også bedre på å identifisere kompetanse hos andre.\nDet må nevnes at det selvfølgelig kreves et visst kunnskapsnivå for at Dunning-Kruger-effekten skal komme til syne. De aller fleste vil nok ikke nøle med å innrømme at dere kompetanse innen partikkelfysikk er ekstremt lav. Men når det derimot kommer til temaer som en del kanskje har lest litt om (eksempelvis i aviser/blogger), eller studert i et år eller to, vil man støte på mennesker som kan komme til å overvurdere sin egen kompetanse ganske grovt.\nJeg har tidligere vært inne på det at basalkunnskaper innen det aktuelle fagområdet er nødvendig for å best mulig kunne forstå det man leser. Dersom jeg leser en studie innenfor et annet fagfelt enn mitt eget så kjenner jeg igjen statistiske metoder og til en viss grad hva de kom fram til, men uten å sette meg inn i det aktuelle området så sitter jeg likevel igjen med ekstremt lite. Dette kan være et problem blant de som overvurderer sin egen kompetanse, som ikke selv innser at de ikke har kompetanse til å forstå ting de leser. Det er ikke sjelden man ser folk på ulike internettforum som fremlegger studier som nærmest motsier egne argumenter.\nDet å ta en utdannelse, og dermed bruke flere år av livet sitt på å sette seg inn i et fagområde, skal bidra med nettopp denne kunnskapen som gjør deg i stand til å tolke relevant litteratur på en god måte. Nå skal det også nevnes at det er mange som klarer å tilegne seg denne kompetansen på egenhånd, så poenget er selvfølgelig ikke at de med utdannelse alltid har rett. Dette er rett og slett veldig ofte ikke tilfelle, og i mange tilfeller kan personer som har tilegnet seg litt kunnskap (les: studert litt) være de som i aller størst grad overestimerer seg selv. Den store kompetansen vil likevel være å finne innenfor de store fagmiljøene.\n\nDunning-Kruger-effekten som graf. Bortover mot høyre finner du økende reell kompetanse, mens den røde linjen indikerer selvopplevd kompetansenivå.\nMangel på kompetanse er selvfølgelig ikke den eneste grunnen til at man ser en generell tendens hos folk til å overvurdere sine egne evner. Men det kan kanskje være den viktigste grunnen til at det er de med lavest kompetanse som overvurderer seg selv aller mest. Det er kanskje på tide for folk flest å kjenne sine egne begrensninger og innse at de ikke er eksperter selv om de har lest en wikipedia-artikkel eller tatt et universitetsfag. Husk det, at det er aldri noe i veien med å innrømme at man ikke vet noe. Som Thomas Jefferson sa: «He who knows best knows how little he knows». Dette er nok også grunnen til at selvsikkerheten stort sett synker etterhvert som man tilegner seg mer kompetanse.\n\nKruger, J. & Dunning, D. (2009). Unskilled and unaware of it: How difficulties in recognizing one’s own incompetence leads to inflated self-assessments. Psychology, 1, 30-46."
  },
  {
    "objectID": "artikler/ketose-ketoacidose.html",
    "href": "artikler/ketose-ketoacidose.html",
    "title": "Ketose eller ketoacidose?",
    "section": "",
    "text": "Ketose og ketoacidose er to begreper mange blander sammen. Har disse egentlig noe mer til felles enn noenlunde like navn? Senest i et nettmøte med lege Erik Hexeberg kom det et spørsmål fra en medisinstudent som lurte på hva han syntes om at normalvektige gikk rundt med ketoacidose over tid. Her er det behov for en oppklaring i begrepene!\nLes også om ketonmetabolismen."
  },
  {
    "objectID": "artikler/ketose-ketoacidose.html#hva-er-ketonlegemer",
    "href": "artikler/ketose-ketoacidose.html#hva-er-ketonlegemer",
    "title": "Ketose eller ketoacidose?",
    "section": "Hva er ketonlegemer?",
    "text": "Hva er ketonlegemer?\nFor å forstå hva ketose er, må vi først vite hva ketonlegemer er, og hvorfor de produseres. Når fettsyrer brytes ned i leveren, dannes det ketonlegemer, som er vannløselige energimolekyler. Disse kan fraktes med blodet til målcellen, der de går inn i sitronsyresyklusen og gir energi. Disse ketonlegemene kan i motsetning til fettsyrer krysse blod-hjerne-barrieren, og kan derfor fungere som energi for hjernecellene. For de som trodde at hjernen bare kunne bruke glukose som energi, så er dette altså feil. Faktisk kan hele 75% av hjernens energibehov dekkes av ketonlegemer, noe som er livsviktig og blant annet gjør oss i stand til å overleve perioder med lite mat.\nProduksjonen av ketonlegemer settes i gang når tilgangen på glukose er lav, som f.eks. hvis du går i lengre tid uten å spise (f.eks. om natten) eller spiser i retning av lavkarbo. Denne tilstanden betegnes som kostindusert ketose, og er helt naturlig. Alle mennesker har i løpet av livet vært i ketose, ikke minst som nyfødt. Normalt sett bidrar ketonlegemene med 2-3% av kroppens energibehov ved et vanlig kosthold.\nKetonlegemer er sure, og senker pH i blodet om konsentrasjonene blir store nok. Derfor har kroppen noen måter å kvitte seg med overskuddet på. En del forsvinner gjennom pusten, noe som kjennetegnes ved en karakteristisk acetonlukt (aceton er et av ketonlegemene). Resten av overskuddet vil fjernes gjennom nyrene og havner i urinen."
  },
  {
    "objectID": "artikler/ketose-ketoacidose.html#hva-er-ketose",
    "href": "artikler/ketose-ketoacidose.html#hva-er-ketose",
    "title": "Ketose eller ketoacidose?",
    "section": "Hva er ketose?",
    "text": "Hva er ketose?\nEkstreme lavkarbodietter, såkalt ketogene dietter, baserer seg på at man skal være i ketose. Da snakker vi om målbar ketose, der man kan påvise ketonlegemer i urinen. Dette oppnår man ved å spise tilstrekkelig lite karbohydrater, slik at produksjonen av ketonlegemer blir høy nok. Mange opplever at en slik diett er veldig tung i starten, men etterhvert som kroppen tilpasser seg å bruke ketonlegemene som energi vitner de fleste om en økt energi og høyere metthet, som kan komme av at de i større grad henter energi fra eget fettvev. Disse diettene er av denne grunnen veldig effektive for å gå ned i vekt, men en diett er bare effektiv så lenge man klarer å holde seg til den, og ketogene dietter kan være vanskelig å holde seg til over lang tid. Ketogene dietter har også i lang tid vært brukt i behandlingen av epilepsi.\nEn ketogen diett består typisk av 5E% fra karbohydrater, 15-25E% fra protein og resten fra fett. Derfor blir de også ofte omtalt som fettdietter eller fettkurer i media. Det er klart at det høres skremmende ut at fett skal utgjøre 70-80% av energiinntaket, men med tanke på at fett er veldig energitett, så blir ikke mengdene så veldig store likevel. Personlig mener jeg at det ikke er nødvendig for en normal person å gå så drastisk til verks, og man kommer langt med en langt mer moderat tilnærming til kosthold, men for sterkt overvektige kan en ketogen diett være en veldig god start på vektnedgangen!\nKetose er som sagt en tilstand alle vil befinne seg i til tider, og er helt ufarlig. Alle som spiser lavkarbo vil være i en eller annen grad av ketose, selv om den ikke nødvendigvis lar seg måle i urinen. Hvor mye karbohydrater kostholdet må inneholde før ketonproduksjonen blir ubetydelig, vil være indviduelt, men i praksis er ikke dette noe å tenke på.\nKetose kan også induseres av sult og dermed et stort energiunderskudd. Å være i ketose på grunn av dette er ikke en spesielt gunstig situasjon, og det er viktig å skille mellom sultindusert ketose og vanlig diettindusert ketose."
  },
  {
    "objectID": "artikler/ketose-ketoacidose.html#hva-er-ketoacidose",
    "href": "artikler/ketose-ketoacidose.html#hva-er-ketoacidose",
    "title": "Ketose eller ketoacidose?",
    "section": "Hva er ketoacidose?",
    "text": "Hva er ketoacidose?\nKetoacidose er en livstruende tilstand der en forsuring av blodet (acidose) gjør at man kan havne i koma og i verste fall dø. Navnet viser til at acidosen er forårsaket av ketonlegemer. Dette er imidlertid en tilstand som i utgangspunktet bare oppstår hos de med diabetes type 1, og bare dersom de grovt feilberegner insulintilførselen. Derfor kalles tilstanden ofte diabetisk ketoacidose. For alle andre er ikke dette noe å bekymre seg for.\nKetoacidose er en tilstand der produksjonen av ketonlegemer kommer ut av kontroll, og opphopningen av ketonlegemer gir en forsuring av blodet som kan være livstruende. For at en slik produksjon skal være mulig, må tilgangen på frie fettsyrer være høy. Ved mangel på insulin vil frigjøringen av fettsyrer fra fettvevet være stor, og økte nivåer av glukagon vil stimulere omdanningen til ketonlegemer i leveren. Dette vil ikke skje hos personer med egen insulinproduksjon. Normalt sett vil insulinet også bremse produksjonen av ketonlegemer, men dersom det er for lite insulin så vil ikke dette skje, og produksjonen kommer ut av kontroll.\nFor en normal person vil det ikke produseres noe særlig med ketonlegemer når blodsukkeret er høyt, mens for en med diabetes type 1 er det nettopp dette som skjer. Mangelen på insulin gjør at blodsukkeret øker, og cellene får heller ikke tilgang på glukosen. Da sendes det signaler til leveren om å produsere ketonlegemer, og siden insulinmangelen også har gitt økte mengder frie fettsyrer i blodet, får vi en tilstand der ketonproduksjonen blir høy kombinert med at blodsukkeret er høyt, med andre ord en umulig tilstand for et friskt menneske.\nJeg syns dette bildet på en god måte illustrerer gangen i diabetisk ketoacidose:\nhttp://dtc.ucsf.edu/living-with-diabetes/complications/diabetic-ketoacidosis/\nDet er også en annen form for ketoacidose, og det er alkoholisk ketoacidose. Dette kan ramme langvarige alkoholikere, og henger sammen med mangel på thiamin og den påfølgende utviklingen av sykdommen beriberi."
  },
  {
    "objectID": "artikler/ketose-ketoacidose.html#avslutning",
    "href": "artikler/ketose-ketoacidose.html#avslutning",
    "title": "Ketose eller ketoacidose?",
    "section": "Avslutning",
    "text": "Avslutning\nHovedpoenget med denne artikkelen var å vise at det er stor forskjell på ketose og ketoacidose. Det ene er en helt naturlig og ufarlig tilstand, mens det andre er en livstruende tilstand som i utgangspunktet bare kan ramme de med diabetes type 1.\nAlt for ofte blandes disse to tilstandene sammen, ofte av folk som absolutt burde vite bedre. Ofte skulle man tro at disse bevisst bruker det som skremselspropaganda for å få folk til å velge bort lavkarbokosthold. Etter min mening er dette i såfall feil måte å gjøre det på, da det rett og slett ikke har rot i virkeligheten.\nNeste gang du ser eller hører uttalelser som at “ketose er det samme som når diabetikere får føling” eller lignende (det er en faktisk uttalelse fra en ernæringsprofessor), kan du riste forsiktig på hodet i visshet om at du hvertfall vet bedre!"
  },
  {
    "objectID": "artikler/ketogen-turning.html",
    "href": "artikler/ketogen-turning.html",
    "title": "Ketogen turning",
    "section": "",
    "text": "Idrettsutøvere og fysisk aktive mennesker er stadig på utkikk etter best mulig resultater. At et passende kosthold er idéelt for prestasjon er generelt en dårlig bevart hemmelighet. Det heter seg så fint at et godt kosthold ikke kan gjøre en gjennomsnittlig utøver til en verdensstjerne, men et dårlig kosthold kan gjøre en verdensstjerne til en gjennomsnittlig utøver.\nIdretter som tar hensyn til vektklasser er spesielt avhengig av et påpasselig kosthold som settes i perspektiv med både trening og konkurranse for å oppnå best mulige resultater. Dette byr på utfordringer da det gjerne benyttes ekstreme metoder i dagene/timene før konkurranser for å holde seg innenfor vektklasser. Dette kan bl.a. føre til dehydrering og forstyrrelser i kroppens elektrolyttbalanse, som igjen kan påvirke prestasjon. En studie som nylig ble publisert i “Journal of the International Society of Sports Nutrition” så på effekten av en ketogen diett på eksplosiv styrke hos turnere[1]."
  },
  {
    "objectID": "artikler/ketogen-turning.html#metoder",
    "href": "artikler/ketogen-turning.html#metoder",
    "title": "Ketogen turning",
    "section": "Metoder",
    "text": "Metoder\nÅtte mannlige turnere, alle på elitenivå, ble rekruttert til studien, hvor man i 30 dager skulle følge en modifisert ketogen diett og samtidig vedlikeholde treningsmengde (ca. 30 timer/uke). Deltakerne fungerte som sine egne kontroller og antropometriske mål av hudfolder, livvidde, hoftevidde, vekt og høyde ble gjort ved baseline og ved studiens slutt. Etter disse målene ble også prestasjon i følgende øvelser registrert:\n\nSquat jumps\nCounter movement jumps\n15 seconds of counter movement jumps\nPush-ups\nReverse chins\nLegs closed barrier maximum test\nDips\n\nSamme protokoll ble gjennomført tre måneder senere. Den eneste forskjellen var at deltakerne da fulgte sine normale dietter."
  },
  {
    "objectID": "artikler/ketogen-turning.html#dietten",
    "href": "artikler/ketogen-turning.html#dietten",
    "title": "Ketogen turning",
    "section": "Dietten",
    "text": "Dietten\nDietten var som nevnt ketogen. Deltakerne fikk utlevert en liste med matvarer som var akseptert på dietten. Den inkluderte ad libitum inntak av storfekjøtt, fjærfe, fisk, ubegrenset med grønne grønnsaker, kjøttpålegg, egg og ost. Proteintilskudd uten karbohydrater ble også benyttet, i tillegg til multivitamin-tilskudd. Ved kontrollen tre måneder senere besto den «normale» dietten av poteter, fullkornsprodukter, kjøtt, fisk, egg, fjærfe, grønnsaker, belgfrukter, olivenolje, helmelk og vin. Denne dietten ble også konsumert ad libitum."
  },
  {
    "objectID": "artikler/ketogen-turning.html#resultater",
    "href": "artikler/ketogen-turning.html#resultater",
    "title": "Ketogen turning",
    "section": "Resultater",
    "text": "Resultater\nI følge en 3-dagers dagbok ble det konsumert gjennomsnittlig 1971 kcal på den ketogene dietten og 2273 på vanlig kost. På bildet under kan du se forandringene i kroppsvekt og fettmasse før og etter diettintervensjonene.\nFiguren viser a) vekttap før og etter intervensjoner og b) tap av fettmasse i kg før og etter intervensjoner.\nSom figurene over viser var det en signifikant reduksjon i kroppsvekt og kroppsfett etter ketogen diettintervensjon. Fettprosenten sank fra 7.6 til 5% som igjen gjør at andel fettfri masse stiger fra 92.4% til 95%. 30 dager på vestlig diett hadde minimal effekt i forhold. Det var heller ingen signifikant effekt på ytelsen før og etter diettintervensjonene."
  },
  {
    "objectID": "artikler/ketogen-turning.html#diskusjon",
    "href": "artikler/ketogen-turning.html#diskusjon",
    "title": "Ketogen turning",
    "section": "Diskusjon",
    "text": "Diskusjon\nDette er en av få til nå publiserte studier som ser på effekten av ketogene dietter på eksplosive styrkeøvelser. Til tross for at den ketogene dietten ikke hadde noen signifikant effekt på de eksplosive styrkeøvelsene, kan den være nyttig i vektkategoriske idretter da det heller ikke ble observert noen negativ effekt. Det kan imidlertid være flere grunner til at man ikke så progresjon i de forskjellige øvelsene.\n1) Et kalorioverskudd er ofte nødvendig for styrkeøkning. Hos utøvere som allerede er godt trent og i toppform, trener 30 timer i uken, har lav fettprosent, og i tillegg ikke spiser mer en drøyt 2000 kalorier skal det godt gjøres å ha noen som helst effekt på eksplosiv styrke. Det lave kaloriinntaket kan delvis skyldes et økt inntak av både fett og protein som kan virke mettende.\n2) I introduksjonen står det at utøverne ble bedt om å trene som vanlig i de 30 dagene diettintervensjonen varte. Det er ikke spesifisert hvilke metoder og øvelser som ble benyttet, men sannsynligvis har fokus vært rettet mot å forbedre idrettsprestasjoner, og ikke mot å forbedre øvelsene som ble testet ved baseline og intervensjonens endelikt, noe som gjør det vanskelig å oppnå fremgang.\n3) Studien peker på at mekanismene som øker forbruket av fett som energisubstrat er delvis felles med mekanismene som hindrer økning i muskelmasse. Forfatterne går derimot ikke inn på hvilke mekanismer det er snakk om. Dette kan avhenge av flere forskjellige faktorer. Glukagon er et av flere hormoner som er aktivt ved energiunderskudd, men også i ketose. Hormonet er katabolt og stimulerer til frigjøring av glukose og fettsyrer i blodet. Et økt glukagonnivå vil også stimulere til økt frigjøring av katekolaminene andrenalin og norandrenalin. Disse hormonene virker muskelbesparende ved at de øker frigjøring av glukose fra lever og frigjøring av fett fra fettceller. På en annen side øker også pulsen, blodtrykket og nivåer av hormonet kortisol. Med andre ord fysiologiske mekanismer som ikke er forbundet med anabolisme.\nTil tross for vektnedgang så man ingen signifikant reduksjon i muskelmasse hos deltakerne. Tar man de økte nivåene av katekolaminer i betraktning og samtidig nevner at proteininntaket lå rundt 2,8 g/kg kroppsvekt gjennom den ketogene perioden spiller dette en betydelig rolle for de muskelbesparende effektene man så etter 30 dager. For å vedlikeholde fettfri masse er det anbefalt et inntak på mellom 1,2-1,8 g/kg/kroppsvekt, og dette eksperimentet er altså godt innenfor sikkerhetsmarginen som kan forklare de stabile resultatene på styrketestene og vedlikeholdet av fettfri masse."
  },
  {
    "objectID": "artikler/ketogen-turning.html#studiens-styrker",
    "href": "artikler/ketogen-turning.html#studiens-styrker",
    "title": "Ketogen turning",
    "section": "Studiens styrker",
    "text": "Studiens styrker\nStudien tar i bruk deltakerne som egne kontroller, og dette styrker validiteten til studien. Få  ketogene intervensjoner har blitt utført i perioder lenger enn 15 dager. I og med at studiets forløp var på 30 dager vil sannsynligvis alle utøverne ha tilpasset seg de metabolske forandringene som følger med en ketogen diett. Dette styrkes ytterligere ved at én av utøverne tidlig klaget over slapphet, men etter noen ekstra dager ikke lenger merket noe til dette."
  },
  {
    "objectID": "artikler/ketogen-turning.html#veien-videre",
    "href": "artikler/ketogen-turning.html#veien-videre",
    "title": "Ketogen turning",
    "section": "Veien videre",
    "text": "Veien videre\nNår man skal studere effekten av ketogene dietter på eksplosiv styrke hos idrettsutøvere, burde man kanskje prioritere utøvere som driver eksplosive idretter. Turn inkluderer selvsagt eksplosive momenter, men utøvere innenfor vektløfting, spydkast, skihopping, sprint, kulestøt og ishockey vil etter min mening være mer passende til et slikt design. Kommende studier bør også ta sikte på at øvelsene som testes ved baseline og ved intervensjonens ende skal være en sentral del av treningshverdagen til deltakerne slik at man kan måle réell fremgang.\nTakk til Asle Bøe for diverse oppklaringer."
  },
  {
    "objectID": "artikler/ketogen-turning.html#referanser",
    "href": "artikler/ketogen-turning.html#referanser",
    "title": "Ketogen turning",
    "section": "Referanser",
    "text": "Referanser\n1. Paoli, A., et al., Ketogenic diet does not affect strength performance in elite artistic gymnasts. J Int Soc Sports Nutr, 2012. 9(1): p. 34."
  },
  {
    "objectID": "artikler/kalorirestriksjon-kreft-debatt.html",
    "href": "artikler/kalorirestriksjon-kreft-debatt.html",
    "title": "Ikke ilegg kreftpasienter kostrestriksjoner",
    "section": "",
    "text": "Det er med stor interesse jeg har fulgt de siste ukenes debatt vedrørende kosthold og kreft. Bør kreftpasienter rådes til å spise mindre sukker og stivelse, eller er dette råd vi ikke har grunnlag for å komme med. Kan disse rådene til og med slå negativt ut? Gjelder de samme tingene for kreftsyke som for friske, eller er det andre hensyn som blir mer fremtredende?"
  },
  {
    "objectID": "artikler/kalorirestriksjon-kreft-debatt.html#full-debatt",
    "href": "artikler/kalorirestriksjon-kreft-debatt.html#full-debatt",
    "title": "Ikke ilegg kreftpasienter kostrestriksjoner",
    "section": "Full debatt",
    "text": "Full debatt\nFørst ut var indremedisiner Fedon Lindberg og brystkreftpasient Lisbeth Pettersen med et debattinnlegg i Dagens Medisin, der det hevdes at norske kreftleger ikke bryr seg om å gi kostholdsråd. Han fikk tilsvar fra norsk onkologisk forening, som på sin side hevder at rådene Lindberg og Pettersen snakker om ikke har godt grunnlag, og de avviser derfor kreftdietten. Dagens medisin har i kjølvannet av dette bedt de to partene begrunne sine råd, noe både Lindberg og Kreftforeningen har gjort.\nDebatten fortsatte så på NRK sin ytringsside, og først ut var Lindberg med kronikken Kreftceller elsker sukker. Denne kronikken fikk to tilsvar, først fra blogger Gunnar Tjomlid som mener vi bør fortelle pasienter at en kakebit ikke mater kreften. Deretter var det professor Rune Blomhoff sin tur, som mener at kreftleger ikke bør fraråde pasientene å spise sukker. Det foreløpig siste innlegget i debatten kommer igjen fra Lindberg, med tittelen «En kakebit mater ikke kreften, men det gjør mye sukker og stivelse».\nMidt i denne debatten står kreftpasientene, og med disse motstridende rådene som florerer er det ikke godt å vite hva man skal tro på. Jeg ønske at det ble satt et klart skille mellom det som gjelder i forebygging av kreft og det som gjelder under behandling av etablert kreftsykdom, for her er det nemlig ulike spilleregler som gjelder."
  },
  {
    "objectID": "artikler/kalorirestriksjon-kreft-debatt.html#kreft-og-livsstil",
    "href": "artikler/kalorirestriksjon-kreft-debatt.html#kreft-og-livsstil",
    "title": "Ikke ilegg kreftpasienter kostrestriksjoner",
    "section": "Kreft og livsstil",
    "text": "Kreft og livsstil\nKreft er et samlebegrep for en lang rekke sykdommer som kjennetegnes av ukontrollert cellevekst. Sykdommen skyldes at en celle først får forandret sine arveegenskaper (initiering), men det er ikke dermed gitt at cellen blir en kreftcelle, da vi også har mange reparasjonssystemer som fanger opp de fleste slike endringer. Dersom denne cellen deler seg (promosjon) blir det ødelagte arvestoffet uttrykt, noe som gjør at cellen endrer seg og lurer seg unna de normale kontrollsystemene for cellevekst. Dette kan til slutt gå sammen og danne en kreftsvulst (progresjon). Blant tingene som skiller kreftceller fra friske celler finner vi at de produserer sine egne vekstfaktorer, de responderer ikke på signaler som skal hemme cellevekst eller fremme celledød, de produserer egne blodårer for å få tilgang på næring og de deler seg uendelig.\nDet er en klar sammenheng mellom livsstil og utvikling av kreft, det er det ingen som benekter. Maten vi spiser inneholder over 25 000 bioaktive komponenter, og over 500 av disse er på en eller annen måte satt i sammenheng med kreft, både positivt og negativt (1). Spesielt sterk er kanskje sammenhengen mellom overvekt og risikoen for en rekke kreftformer. Råd om kosthold og fysisk aktivitet spiller en rolle i forebyggingen av dette. Dyremodeller viser en konsekvent sammenheng mellom kalorirestriksjon og redusert kreftrisiko, og dette ser man også igjen i epidemiologiske data på mennesker.\nDet å forebygge overvekt ser altså ut til å være et viktig fokusområde for å forebygge kreftsykdom. Å redusere inntaket av karbohydrater kan være en effektiv strategi i så måte, men samtidig må vi være klar på at dette ikke vil passe for alle. Med tanke på forebygging av kreft er det også problematisk å snakke om reduksjon av karbohydrater uten å ta hensyn til hvilke typer karbohydrater som kuttes. Kostholdets innhold av fiber er for eksempel av betydning for noen kreftformer. Dette faller likevel utenfor de siste dagers debatt, all den tid det ikke er snakk om forebygging, men behandling av allerede etablert kreftsykdom."
  },
  {
    "objectID": "artikler/kalorirestriksjon-kreft-debatt.html#hva-med-behandling",
    "href": "artikler/kalorirestriksjon-kreft-debatt.html#hva-med-behandling",
    "title": "Ikke ilegg kreftpasienter kostrestriksjoner",
    "section": "Hva med behandling?",
    "text": "Hva med behandling?\nNår sykdom først er et faktum så gjelder ikke nødvendigvis de samme spillereglene som for friske. De fleste kreftpasienter (det finnes unntak) har allerede tapt en del vekt ved diagnosetidspunktet, og mange er i det vi kan kalle ernæringsmessig risiko. Det å gjenopprette ernæringsstatus er derfor en viktig del av behandlingen, da dette spiller en viktig rolle for prognosen. Det viktigste i denne sammenhengen er å oppnå tilstrekkelig inntak av energi og protein.\nDårlig ernæring under kreftbehandling vil medføre redusert allmenntilstand, tap av muskelmasse, redusert immunforsvar, økt infeksjonstendens og redusert sårtilheling. Atrofi av tarmceller er en vanlig konsekvens av utilstrekkelig energiinntak, og dette bidrar til ytterligere forverring av tilstanden. Tilstrekkelig ernæring vil på sin side bidra til å opprettholde immunforsvaret, øke/opprettholde toleransen for behandling, gjenoppbygging av skadet vev og bedring av allmenntilstanden.\nBåde faktorer ved sykdommen og behandlingen har en innvirkning på appetitten og dermed matinntaket. Typisk vil dette føre til redusert matlyst, noe som fører til at det er vanskelig å dekke behovene for energi og protein. Konsekvensene av dette er at kroppen må hente energi fra eget vev. Friske personer vil ved energiunderskudd først og fremst hente energi fra fettvevet, men ved kreftsykdom vil dette i stor grad gå utover fettfri masse, altså muskelmassen. Dette skyldes økt behov for aminosyrer til å produsere glukose, som er kreftcellenes primære brennstoff, men også at aminosyrene brukes til vekst av selve kreftsvulsten (2).\nTap av muskelmasse vil ha en negativ innvirkning på hvor godt man tåler behandling som cellegift, og kan dermed medføre dosereduksjon eller utsettelse av behandling. Dette gir dårligere prognose. I tillegg har tap av muskelmasse selvfølgelig også en negativ effekt på funksjonsnivået i hverdagen. I denne sammenhengen er ikke det kakestykket med sukker et problem, snarere tvert imot!"
  },
  {
    "objectID": "artikler/kalorirestriksjon-kreft-debatt.html#kreft-kakeksi",
    "href": "artikler/kalorirestriksjon-kreft-debatt.html#kreft-kakeksi",
    "title": "Ikke ilegg kreftpasienter kostrestriksjoner",
    "section": "Kreft kakeksi",
    "text": "Kreft kakeksi\nMuskeltapet som foregår ved kreftsykdom kalles kreft kakeksi, og er en konsekvens av metabolske endringer som følge av selve kreftsykdommen (3). Hypermetabolisme er en følge av at kreftsvulsten i seg selv krever energi, og i tillegg øker energiforbruket som følge av systemisk inflammasjon. Når kreftsykdommen i tillegg bidrar til redusert matinntak så er det påfølgende muskeltapet vanskelig å forhindre. Grunnet metabolske endringer så vil ikke en kreftpasient i lik grad som friske gå over til fettforbrenning, noe som gjør at energiunderskuddet først og fremst vil gå utover den fettfrie massen.\nKakeksi er assosiert med redusert fysisk funksjonsnivå samt redusert toleranse for behandling og dermed dårligere prognose. Den siste konsensusdefinisjonen av tilstanden er:\n\nMultifaktorielt syndrom definert ved pågående tap av skjelettmuskulatur, med eller uten tap av fettmasse, som ikke kan reverseres fullstendig med konvensjonell ernæringsmessig støtte og medfører tiltagende funksjonssvekkelse (3).\n\nKakeksi deles inn i tre stadier, prekakeksi, kakeksi og refraktær kakeksi, og overgangen mellom disse er glidende. Utviklingen av kakeksi avhenger i stor grad av hvilken kreftsykdom pasienten har, graden av systemisk inflammasjon og ikke minst ernæringsstatus.\nDet finnes ingen gode biomarkører for å identifisere prekakeksi, men dette defineres som et begynnende vekttap og tegn til metabolske forandringer. Diagnostiske kriterier for å stille selve kakeksidiagnosen er et ufrivillig vekttap på over 5% av kroppsvekten, eller vekttap på over 2% hos pasienter som allerede er undervektige eller viser tegn til tap av muskelmasse (sarkopeni). Når pasientene ikke lenger responderer på tiltak for å bremse eller reversere muskel- og vekttapet kalles det refraktær kakeksi, og dette er forbundet med svært redusert funksjonsnivå og kort forventet levetid.\nKakeksien kommer altså som en konsekvens av selve kreftsykdommen, og er en viktig faktor for hvorfor kostråd ved forebygging og behandling av kreft bør skilles fra hverandre i denne debatten."
  },
  {
    "objectID": "artikler/kalorirestriksjon-kreft-debatt.html#unødvendige-kostråd",
    "href": "artikler/kalorirestriksjon-kreft-debatt.html#unødvendige-kostråd",
    "title": "Ikke ilegg kreftpasienter kostrestriksjoner",
    "section": "Unødvendige kostråd",
    "text": "Unødvendige kostråd\nKostråd til pasientgrupper bør være forankret i god vitenskap. Når vi vet konsekvensene av energiunderskudd hos kreftpasienter bør spesielt råd som begrenser matutvalget ha god støtte bak seg, da de i utgangspunktet kan gjøre mer skade enn nytte.\nDet er godt etablert at under behandling av kreftsykdom så er all mat bedre enn ingen mat, også tomme kalorier som sukker og raffinert mel. Dersom kake og brus er alt pasienten orker tanken på å få i seg, er dette mye bedre enn alternativet. Hvis pasienten da har fått råd om å begrense inntaket av sukker, vil dette kunne føre til at pasienten lar vær å spise. Om pasienten likevel velger å spise kake kan det gi dårlig samvittighet, da det siste pasienten ønsker er å gjøre ting som forverrer sykdommen. Denne dårlige samvittigheten er selvfølgelig totalt unødvendig da det ikke finnes grunnlag for å komme med disse anbefalingene i utgangspunktet. Fra studier vet vi også at karbohydratrike matvarer som desserter, frukt, pasta, kornblandinger og lyst brød er betydelige energikilder i denne pasientgruppen (4).\nVi vet at kreftceller har et stort forbruk av glukose, og dette vil vi alltid ha i blodet. Ved å kutte ut inntaket av karbohydrater så vil vi altså ikke kunne hindre kreftcellenes tilgang på glukose. For å opprettholde blodsukkeret må leveren produsere mer glukose, hovedsakelig fra aminosyrer. Denne økte produksjonen fører til økt nedbrytning av muskelvev (kakeksi), spesielt dersom inntaket av protein er utilstrekkelig. Dette er svært uheldig da den fettfrie massen er med å påvirke evnen til å tåle behandlingen, og ikke minst fordi den er viktig for funksjon i hverdagen."
  },
  {
    "objectID": "artikler/kalorirestriksjon-kreft-debatt.html#kostråd-i-teori-og-praksis",
    "href": "artikler/kalorirestriksjon-kreft-debatt.html#kostråd-i-teori-og-praksis",
    "title": "Ikke ilegg kreftpasienter kostrestriksjoner",
    "section": "Kostråd i teori og praksis",
    "text": "Kostråd i teori og praksis\nDet er mange hensyn å ta når det gjelder behandling av kreftpasienter, men når det kommer til kosthold så er det desidert viktigste å tilrettelegge slik at man best mulig kan dekke behovene for energi og protein. Råd som i hovedsak baserer seg på restriksjoner vil i denne sammenhengen kunne slå mer negativt enn positivt ut.\nSelv om det i teorien kan høres fint ut å kutte ned på kreftcellenes primære energikilde og heller dekke behovene med de øvrige næringsstoffene, er det ikke gitt at dette fungerer i praksis. Vi vil alltid ha glukose tilgjengelig i form av blodsukker, og kreftceller har et større uttrykk av glukosetransportører enn friske celler, og får derfor tilgang på glukose enten vi vil det eller ikke (5,6). Ettersom kreftceller baserer seg på anaerob fermentering av glukose dannes det også mye melkesyre, som gir substrat til ytterligere glukoseproduksjon i leveren.\nSom nevnt vil kreftpasienter ofte ha store problemer med å få i seg nok energi, og da vil det å legge restriksjoner i kostholdet heller bidra til å gjøre dette enda vanskeligere. Fedon Lindberg uttaler at man kan erstatte sukker med alternativer som sukrin og stevia, men med tanke på energiinntaket så er ikke nødvendigvis det å benytte kalorifrie alternativer et godt valg i perioder der det er vanskelig å få i seg nok energi.\nFor å optimalisere matinntaket kan det være nødvendig med medikamenter for å behandle kvalme, forstoppelse, diaré eller malabsorbsjon. Når dette er tatt hånd om kan tilrettelegging av kostholdet til den enkelte pasient gjøre det lettere å dekke behovene. Her er det viktig å ta utgangspunkt i pasientens egne preferanser, da det er lettere å oppnå tilstrekkelig inntak med mat man ønsker å spise.\nBeriking av maten for å gjøre den mest mulig rik på energi og protein er et vanlig tiltak. Dette kan gjøres ved spesiallagde berikningsprodukter, eller ved vanlige matvarer som smør, olje, fløte og egg. For noen kan flytende mat være lettere å få i seg mer av, mens det å drikke mye vann kan bidra til å redusere energiinntaket. Et tiltak som har vist seg å være spesielt nyttig hos pasienter med langtkommen kreft er å tilby flere mellommåltider og snacks, samt begrense inntaket av energiløs drikke som vann til fordel for væske som også bidrar med energi (4).\n\nAvslutningsvis vil jeg igjen understreke at den viktigste ernæringsrelaterte problemstillingen ved kreftsykdom er å tilrettelegge for at pasienten får i seg nok energi og protein. Dette vil bidra til å forebygge vekt- og muskeltap, noe som øker tåleevnen for behandling og gir bedre funksjonsnivå og prognose. Hvordan denne problemstillingen angripes vil variere fra pasient til pasient, avhengig av hvordan den aktuelle pasienten er påvirket av sykdom og behandling.\nGenerelle råd som legger begrensninger på matutvalget bør etter min mening unngås, da dette kan ha flere negative enn positive innvirkninger på sykdomsforløpet.\nGode innspill fra masterstudent i human ernæring Thomas Olsen, masterstudent i klinisk ernæring Lina Hanitz og klinisk ernæringsfysiolog Mari Helene Kårstad settes stor pris på.\n\nHar du innspill til denne debatten, kom gjerne med disse i kommentarfeltet!\nReferanser:\n\nNicastro H and Milner JA: Cancer. In: Present Knowledge in Nutrition, 10th ed. Erdman JWK, MacDonald I, and Zeisel SH, editors 2012.\nMahan L, Escott-Stump S, Raymond J: Krause’s Food and the Nutrition Care Process, 13 edn: Saunders/Elsevier; 2012.\nFearon K, Strasser F, Anker SD, Bosaeus I, Bruera E, Fainsinger RL, Jatoi A, Loprinzi C, MacDonald N, Mantovani G et al: Definition and classification of cancer cachexia: an international consensus. The lancet oncology 2011, 12(5):489-495.\nHutton JL, Martin L, Field CJ, Wismer WV, Bruera ED, Watanabe SM, Baracos VE: Dietary patterns in patients with advanced cancer: implications for anorexia-cachexia therapy. Am J Clin Nutr 2006, 84(5):1163-1170.\nGanapathy V, Thangaraju M, Prasad PD: Nutrient transporters in cancer: relevance to Warburg hypothesis and beyond. Pharmacology & therapeutics 2009, 121(1):29-40.\nSzablewski L: Expression of glucose transporters in cancers. Biochimica et biophysica acta 2013, 1835(2):164-169."
  },
  {
    "objectID": "artikler/juleferie-juleflesk.html",
    "href": "artikler/juleferie-juleflesk.html",
    "title": "Juleferie og juleflesk",
    "section": "",
    "text": "Nå er vi der igjen. Desember, måneden de fleste av oss forlater litt tyngre enn vi var da den startet. Hva er det som gjør at man lett legger på seg i julen, og er det noe vi kan gjøre for å motvirke dette? Er dette i det hele tatt noe vi burde fokusere på? Dette er temaene som diskuteres i denne artikkelen.\nJulen er tiden for familie og kos. Vi løper fra familiebesøk til julebord, og hvor enn vi kommer er det god mat, og mye av den. Når gradestokken viser blå temperatur er det ekstra godt å sitte inne under teppet og kose seg med en kopp kakao, selvfølgelig med krem! Når kalenderen viser januar, så har det gjerne skjedd ett og annet, og badevekten stopper ikke lenger der du husker at den pleide å gjøre. De berømte julekiloene har kommet, og det er på tide med full panikk! Eller?"
  },
  {
    "objectID": "artikler/juleferie-juleflesk.html#hvorfor-kommer-julekiloene",
    "href": "artikler/juleferie-juleflesk.html#hvorfor-kommer-julekiloene",
    "title": "Juleferie og juleflesk",
    "section": "Hvorfor kommer julekiloene?",
    "text": "Hvorfor kommer julekiloene?\nSom jeg har skrevet om tidligere, i artikkelen om energibalansen, så er kroppsvekten et uttrykk for alt kroppen vår består av. Mye av vekten utgjøres av vann, og ved å endre på vannbalansen kan dette gi ganske store utslag på vekten over korte tidsrom. Vi består også av muskler og fett, og endringer i disse kommer som følge av ubalanser mellom inntak og forbruk av energi.\nDet er begrenset hvor mye fett du klarer å legge på deg på såpass kort tid som en juleferie, så i første omgang kan du trøste deg med at mesteparten av julekiloene består av gode, gamle H2O. Dette kan skyldes at julemat generelt inneholder en del salt, noe som gjør at du på kort sikt vil holde på mer vann. Dette vil forsvinne tilsvarende fort når du kommer tilbake i gamle vaner."
  },
  {
    "objectID": "artikler/juleferie-juleflesk.html#enkle-tips-for-å-unngå-å-legge-på-seg-unødvendig-fett",
    "href": "artikler/juleferie-juleflesk.html#enkle-tips-for-å-unngå-å-legge-på-seg-unødvendig-fett",
    "title": "Juleferie og juleflesk",
    "section": "6 enkle tips for å unngå å legge på seg unødvendig fett",
    "text": "6 enkle tips for å unngå å legge på seg unødvendig fett\nSom nevnt over så vil det å legge på seg fett komme som et resultat av at inntaket overskrider forbruket. Med store julemiddager med påfølgende dessert, etterfulgt av kaffe, kake og kos på kveldene blir energiinntaket raskt ganske høyt. Å øke aktivitetsnivået nok til å kompensere for det økte inntaket er en løsning, men for de fleste er dette urealistisk i en hektisk juletid. Resultatet blir at den overflødige energien lagres på kroppen som fett.\nDet er imidlertid et par triks du kan benytte deg av for å redusere oppsamlingen av juleflesk, og her kommer noen av dem:\n\nPeriodisk faste\nDersom du planlegger et større matinntak på ettermiddagen, f.eks. i et familiebesøk, så kan du redusere inntaket tidligere på dagen. På denne måten sparer du inn en del av dagens kalorier på en tid av dagen, og kan spise mer på kvelden uten at totalen øker så mye. I fjor skrev jeg en sak om nettopp å bruke periodisk faste som verktøy på denne måten.\n\n\nFinn alternativer til sukker\nSøt mat og sukker hører julen til, men her er det muligheter for å gjøre bedre valg. Vanlig brus kan uten problemer byttes ut med en lettvariant, og i bakst går det an å bytte ut (noe av) sukkeret med erstatningsprodukter som sukrin.\nLes mer om søtstoffer.\n\n\nGode snacksalternativer\nAll kveldskosen trenger ikke å være sentrert rundt kake og godteri, det finnes alternativer. Frukt, bær, nøtter og mørk sjokolade er generelt sett bedre alternativer. Klementiner og appelsiner er klassisk julesnop, og det samme er tørket frukt som fiken og dadler. Som nevnt i punket over så går det også an å lage kaker med mindre sukker.\n\n\nForsyn deg godt med proteinkilden til middag\nJulemiddager inneholder tradisjonelt sett en god proteinkilde, som f.eks. kan være svineribbe, pinnekjøtt eller fisk. Dette metter bedre enn tilbehøret, så ved å velge mer av dette og heller redusere litt på tilbehøret så kan du oppnå større metthet, som også kan bidra til at du reduserer inntaket av søtsaker senere på kvelden!\n\n\nFinn måter å øke hverdagsaktiviteten\nSelv om det er juleferie så trenger du ikke å sitte i ro hele dagen. Familiebesøket er gjerne på kveldstid, så det er ingenting i veien for å legge inn litt aktivitet på formiddagen. For de som er heldig og har snø kan en skitur, eller kanskje noen timer i akebakken, være en hyggelig måte å svi av litt kalorier. Ellers så vil jo også julehandel og andre forberedelser gi muligheter til å slite ut noen trappetrinn og skosåler.\n\n\nIkke dropp treningen fordi det er ferie\nØkt matinntak kan gjøre underverker for resultatene på trening. De som driver med styrketrening har gjerne erfart at ekstra mat gir ekstra trykk i kroppen, og dette er noe du bør utnytte. Kanskje er juleferien tiden for å sette en ny rekord?"
  },
  {
    "objectID": "artikler/juleferie-juleflesk.html#det-er-jo-jul-bare-en-gang-i-året",
    "href": "artikler/juleferie-juleflesk.html#det-er-jo-jul-bare-en-gang-i-året",
    "title": "Juleferie og juleflesk",
    "section": "Det er jo jul bare en gang i året",
    "text": "Det er jo jul bare en gang i året\nDette er et veldig viktig poeng oppi det hele. Du trenger ikke å la slankingen eller måteholdet få hovedfokus akkurat i juleuken. Dette har du 51 andre uker å bruke på! Julen er tiden for familie og kos, og du trenger ikke å ha dårlig samvittighet for å bruke den til nettopp dette!\nAlkohol er også noe som hører med for de fleste av oss. Det er ingen hemmelighet at alkohol bidrar med en del kalorier, og på den måten kan bidra til julekiloene, men samtidig skal jeg ikke overbevise deg om å droppe juleølen. Det har jeg hvertfall ikke tenkt å gjøre selv, da den for min del hører med til julemiddagen og kveldskosen!\nSyns du kakene er best med ekte sukker så bruker du selvfølgelig dette. Denne artikkelen er på ingen måte ment for å redusere trivselen med juleferien, men heller gi deg som ønsker det noen tips og triks for å unngå det verste juleflesket, det har jo tross alt med trivsel å gjøre det også!\nLa årets julemotto være:\n\nDet er ikke det du gjør mellom jul og nyttår som avgjør, det er det du gjør mellom nyttår og jul!\n-ukjent"
  },
  {
    "objectID": "artikler/juleferie-juleflesk.html#god-jul",
    "href": "artikler/juleferie-juleflesk.html#god-jul",
    "title": "Juleferie og juleflesk",
    "section": "God Jul!",
    "text": "God Jul!"
  },
  {
    "objectID": "artikler/irritabel-tarm-historie.html",
    "href": "artikler/irritabel-tarm-historie.html",
    "title": "Irritabel tarm og matintoleranse - en pasienthistorie",
    "section": "",
    "text": "Jeg ønsker å dele litt av min historie fordi jeg vet at den kan angå så mange som 30-40% av befolkningen. Selv om jeg i dag er  symptomfri, kunne mitt møte med helsevesenet spart meg for mange bekymringer, hvis norske leger hadde vært bedre informert (og interessert?) i internasjonal forskning på området. Sist, men ikke minst, ønsker jeg å bidra til at ”tabuet” rundt folkesykdommen irritabel tarmsyndrom/matintoleranse brytes ned. Dette er noe svært mange har, men svært få vil snakke om. Resultatet er ofte nedsatt livskvalitet og psykiske problemer.\nLes mer om irritabel tarm her"
  },
  {
    "objectID": "artikler/irritabel-tarm-historie.html#min-historie",
    "href": "artikler/irritabel-tarm-historie.html#min-historie",
    "title": "Irritabel tarm og matintoleranse - en pasienthistorie",
    "section": "Min historie",
    "text": "Min historie\nDa fastlegen ikke umiddelbart fant noe galt med meg, ble jeg sendt videre til en spesialist, som henviste meg videre til Haukeland sykehus i Bergen. Disse tok nye prøver og sendte meg tilbake til fastlegen igjen. Hele denne runddansen tok godt og vel et par år. Ingen steder følte jeg meg virkelig tatt på alvor. I det store og hele virket legene til å ha lite å bidra med. Det virket rett og slett som om flere av dem var uinteresserte, og trodde at dette var noe jeg innbilte meg.\nI mellomtiden hadde situasjonen begynt å tære både på humøret og tålmodigheten. Jeg begynte rett og slett å lure på om dette virkelig var noe jeg innbilte meg. Det gikk så langt som at jeg i tre måneder gikk på antidepressive piller for å sjekke om dette var hjernen min som spilte meg et puss. I denne perioden følte jeg meg riktignok mer likegyldig til situasjonen, men symptomene var og ble de samme. Det virket i midlertidig hele tiden som om symptomene mine ble utløst av visse typer mat/drikke. Dette hadde jeg også tatt opp med legene, men da alle ”vanlige” allergitester var negative, fikk jeg beskjed om at ”det ikke var grunnlag for å gjøre noen kostholdsgrep”. Likevel forsøkte jeg meg fram, gjennom å kutte ut diverse matvarer som melk, hvete, gjær osv. Dette bedret situasjonen noe, men ikke helt. Symptomene kom og gikk, uten at det tilsynelatende fantes noe mønster."
  },
  {
    "objectID": "artikler/irritabel-tarm-historie.html#fodmap",
    "href": "artikler/irritabel-tarm-historie.html#fodmap",
    "title": "Irritabel tarm og matintoleranse - en pasienthistorie",
    "section": "FODMAP?",
    "text": "FODMAP?\nGjennombruddet for min del da jeg ved en tilfeldighet snublet over teorien om FODMAP på nettet. For første gang kunne jeg se en sammenheng mellom symptomene, og inntak av visse typer mat. Dette hjalp meg mye, ikke minst mentalt. Endelig kunne jeg slå meg til ro med at mageproblemene hadde en fysisk årsak, og at jeg tross alt ikke var alvorlig syk.\nLikevel ble ikke FODMAP-redusert diett en endelig løsning for min del. Selv om situasjonen bedret seg ganske mye, opplevde jeg tidvis likevel symptomer. Slik jeg opplever det, må irritabel tarmsyndrom derfor også sees i sammenheng med tilstander som fruktosemalabsorbsjon, og matintoleranse som en forsinket immunrespons. Det er også nyere forskning som tyder på at dette er tilfelle. For eksempel tåler jeg personlig ikke laktosefri melk, selv om dette skal være greit ifølge Fodmap-dietten. Symptomene trenger da heller ikke nødvendigvis å komme bare fra magen, men gjerne også fra huden (eksem), eller hodet (svimmelhet/tretthet).\nLes mer om FODMAP her\nMye tyder på at maten vi spiser, har langt mer å si for helsa vår enn vi tidligere var klar over!\nHvis du har spørsmål, eller ønsker å vite mer om min historie, ta gjerne kontakt på www.mage.no.\nMed vennlig hilsen Martin Darre Longva"
  },
  {
    "objectID": "artikler/intervju-vof.html",
    "href": "artikler/intervju-vof.html",
    "title": "Intervju i VOF",
    "section": "",
    "text": "I årets siste nummer av magasinet Vitenskap og Fornuft ble jeg intervjuet i deres intevjuserie om myndighetenes kosthold. Her vil jeg gjengi intervjuet i sin helhet, slik at dere lesere kan se hva jeg svarte. Tar forbehold om at enkelte formuleringer kan være forskjellig fra det som ble publisert i bladet\n\n1. Hva er din oppfatning av de statlige kostrådene, som anbefaler en karbohydratandel på opp mot 60 % av energien og et fettinntak på omkring 30 %?\nI utgangspunktet ser jeg ikke så store problemer med de offentlige rådene sånn som de er i dag, og er overbevist om at dersom hele befolkningen faktisk fulgte disse rådene så ville det gitt et solid løft for folkehelsen. Når det er sagt, så mener jeg også at det å se på de offentlige rådene som individuelle retningslinjer ikke blir helt riktig, og det er viktig å skille mellom kostråd til enkeltindivider og kostråd til større grupper.\nKosthold er individuelt, og må tilpasses individet og dets livsstil og målsetning. Spesielt gjelder dette kanskje karbohydratinntaket, som bør tilpasses aktivitetsnivået. For en inaktiv person vil et karbohydratbasert kosthold være lite gunstig, mens en høyaktiv person har bedre forutsetninger for å tåle dette på en god måte.\n\n\n2. Når begynte du å engasjere deg i ernæringsdebatten, og i hvilken grad har du endret standpunkt?\nJeg har vært interessert i ernæring og helse lenge, men mitt engasjement i ernæringsdebatten startet i løpet av mitt første studieår. En medisinstudent som studerte parallelt med meg testet ut et ketogent kosthold over en periode, noe som gjorde at jeg ble nysgjerrig i å utforske den andre siden av debatten. Etter jeg startet opp Frisk og Funksjonell høsten 2011 har engasjementet mitt økt betydelig. Jeg har i utgangspunktet ikke endret standpunkt, annet enn at jeg har blitt mer og mer klar på at kostholdet må tilpasses til hver enkelt, og at det ikke er en oppskrift som passer for alle.\n\n\n3. På hvilket grunnlag har du dannet deg en oppfatning om hva folk flest bør spise? Kliniske erfaringer med pasienter, egen forskning, studier og/eller egenerfaringer?\nSom student er det begrenset hva jeg har hatt mulighet til å gjøre meg av kliniske erfaringer. Min oppfatning av hva folk flest bør spise baseres hovedsakelig på egenerfaringer, det jeg vil kalle sunn fornuft og kunnskaper om menneskets fysiologi. I tillegg har jeg også prøvd ut ulike måter å spise på, og konkludert med at det er mange veier til Rom, og at trivsel er et enormt viktig aspekt ved kostholdet.\n\n\n4. Hvilken faglig vurdering har du når det gjelder betydningen av mettet fett og kolesterol i kosten?\nKolesterol i kosten har en svært liten betydning for kolesterol i blodet, så her ser jeg ingen god grunn til å frykte et normalt inntak. Når det gjelder mettet fett så er forskningen motstridende, men gjennomgangsmelodien for de siste store kunnskapsoppsummeringene konkluderer hvertfall med at det ikke er noe mål å begrense dette for mye, og hovedfokuset bør etter min mening heller ikke ligge her.\nDet er holdepunkter for at det å bytte ut mettet fett med flerumettet gir en redusert sykdomsrisiko, men samtidig er det også grenser for hvor mye umettet fett vi bør spise. Ut ifra det jeg vet og tror i dag vil jeg påstå at frykten for mettet fett er overdrevet, men samtidig er jeg veldig åpen for videre forskning. Et poeng jeg vil dra frem er at forskningen på mettet fett er gjort innenfor rammen av et alminnelig, vestlig kosthold med mye karbohydrater. Vil mettet fett ha andre effekter i kontekst av et høyfettkosthold?\nLes Hanne Storhaug sin vurdering av rådene om mettet fett.\n\n\n5. Hvis du skulle gi generelle kostholdsråd til befolkningen, hvordan ville du formulert deg?\nKostholdet bør være variert og baseres på lite bearbeidet mat. Velg rene råvarer fremfor hel- og halvfabrikata, så har du kommet langt. La grønnsaker, kjøtt, fisk, egg, meieriprodukter og frukt/bær være basisen i kostholdet ditt. Velg fullkorn og reduser inntaket av tilsatt sukker og fint mel så mye som praktisk mulig. Fokuser på det du spiser mesteparten av tiden og ikke vær redd for å skeie ut innimellom.\n\n\n6. Enkelte mener at vi står overfor et paradigmeskifte innen ernæring. Hva tror du skal til før de offisielle anbefalingene endres, og når kommer dette til å skje?\nParadigmeskifte er et sterkt ord! Jeg tror helt klart at det kommer endringer, men samtidig tror jeg ikke at de blir så drastiske. Mer nyanserte og mindre skråsikre utspill fra begge sider av debatten må til for å få til en endring. Det er tross alt en del ting de aller fleste er enige om, så et økt fokus på disse tingene i første omgang vil være et steg i riktig retning. Jeg syns også det er et poeng at kostråd til befolkningen bør være matvarebaserte, så det å styre debatten litt bort fra karbohydrater vs. fett vil også være nyttig i det lange løp.\nEt økt fokus på kontekst tror jeg også kommer til å prege fremtidens kostråd, der man gir råd ut ifra den enkeltes livssituasjon fremfor å gi samme råd til alle. Det er også mye spennende forskning på gennivå, så kanskje vi i fremtiden til og med kan gi personlige kostråd basert på genene våre?\n\n\n7. Tilhører du dem som mener at vi fortsatt trenger mye mer forskning før vi kan konkludere at folk flest er bedre tilpasset et kosthold med et lavt til moderat innhold av karbohydrater enn et kosthold med opptil 60 energiprosent? Begrunn kort.\nSelv om vi vet mye om kosthold, så finnes det på ingen måte en fasit! Kostholdsforskning er svært vanskelig, og siden det er så mange variabler involvert så er det problematisk å få til gode studier i realistiske situasjoner. Opp gjennom vår evolusjon har mennesket tilpasset seg et bredt spekter av kosthold, og det er liten tvil om at vi i mesteparten av denne perioden har spist langt mindre karbohydrater enn i dag. I mine øyne bør karbohydratinntaket tilpasses aktivitetsnivået, og når vi vet at folk flest ikke er spesielt aktive så er det nærliggende å tro at de fleste vil oppleve en positiv helseeffekt ved å redusere inntaket av karbohydrater noe sammenlignet med dagens inntak. Hvilket kosthold som gir optimal helse vil til syvende og sist være individuelt.\nHar du innspill, kommentarer eller ønsker å diskutere noen av spørsmålene, så tar jeg gjerne diskusjoner i kommentarfeltet!"
  },
  {
    "objectID": "artikler/infraspinatus.html",
    "href": "artikler/infraspinatus.html",
    "title": "Infraspinatus – årsaken til dine skuldersmerter?",
    "section": "",
    "text": "Mange nordmenn sliter med smerter og skader i skuldrene – og selv om det er mange årsaker til dette, er det spesielt en muskel som bør vies ekstra interesse da den kan føre til smerter andre steder og da spesielt foran i skulderen. Muskelen heter infraspinatus og er ofte en årsak eller en medvirkende årsak til smertene du opplever. Det skal nevnes at det med denne artikkelen ikke er meningen å simplifisere skulderproblemer, men gi et innblikk i en av flere mulige årsaker til plagene, og ikke minst hva man kan gjøre med de. I denne artikkelen får du et innblikk i hva denne muskelen gjør, hva eventuelle problemer med den kan forårsake og ikke minst hva du kan gjøre med det!\nArtikkelen er førstegangspublisert på Martin sin egen side."
  },
  {
    "objectID": "artikler/infraspinatus.html#anatomi-og-symptomer",
    "href": "artikler/infraspinatus.html#anatomi-og-symptomer",
    "title": "Infraspinatus – årsaken til dine skuldersmerter?",
    "section": "Anatomi og symptomer",
    "text": "Anatomi og symptomer\n\nInfraspinatus er en av fire muskler i rotatorkuffen i skulderleddet. Muskelen roterer overarmen utover og er delaktig i å sentrere caput humeri (leddhodet på overarmen) i fossa glenoinale (leddskålen i skulderbladet)\nUtspring og feste for Infraspinatus: medialt ved fossa infraspinata på scapula (skulderbladet) og ut lateralt til tuberculus majus på humerus (overarmen)\nDysfunksjon og irritasjon av muskelen og senen kan medvirke til såkalt referert smerte der man opplever å ha vondt andre steder enn der muskelen er lokalisert. Infraspinatus og omkringliggende vev kan ha flere utstrålingsområder (se bildet under) og man ser at utstrålingsområdene inkluderer forsiden av skulder og overarm, og videre ut i underarm og hånd.\n\nOm man opplever intense, dype smerter på forsiden av skulderen kan man palpere (trykke) på Infraspinatus, rotere skulder utover (evnt med motstand), eller sette muskelen på strekk ved å innadrotere den. Om dette reproduserer eller forsterker symptomene kan det være at irritasjon i muskelen eller nervev medvirker til smertene man opplever. Det kan selvsagt være andre årsaker, men det vil være fornuftig å undersøke om problemene sitter i denne muskelen selv om smertene sitter foran i skulderen eller utover i armen. Ofte finner man problemer med denne muskelen hos kontorarbeidere som jobber mye med armen innadrotert foran kroppen med bruk av mus og tastatur, og som ikke bruker muskelen tilstrekkelig i løpet av dagen."
  },
  {
    "objectID": "artikler/infraspinatus.html#årsaker-til-problemer-med-infraspinatus",
    "href": "artikler/infraspinatus.html#årsaker-til-problemer-med-infraspinatus",
    "title": "Infraspinatus – årsaken til dine skuldersmerter?",
    "section": "Årsaker til problemer med Infraspinatus",
    "text": "Årsaker til problemer med Infraspinatus\nSiden dette og det meste annet vi gjør i hverdagen skjer foran kroppen vil det kunne medføre at Infraspinatus stadig er på strekk og får en statisk belastning som over tid kan føre til at triggerpunkter utvikles og opprettholdes. Symptomer på dysfunksjon i Infraspinatus kan være utstrålende smerter når man ligger på siden, manglende evne til å trekke armen til baklommen, og manglende evne til å kamme håret eller pusse tennene, og det å rotere armen utover.\nDet er også verdt å nevne at problemer med Infraspinatus kan ha en mer kompleks bakgrunn. Denne delen av innlegget er nok for de som er mer enn normalt interessert i anatomi og biomekanikk. Gå gjerne videre til siste del med behandling og forebygging dersom du ønsker det. I boka Diagnosis and Treatment of Movement Impairment Syndromes, skriver Shirley Sahrmann om Humeral anterior glide syndrome som går ut på at humerus (overarmen) er posisjonert lenger foran enn normalt ift resten av skulderleddet.\n\nVenstre: innenfor normalen. Høyre: anteriort plassert humerus (overarm)\nSmerten presenterer seg da anteriort (foran) eller anteromedialt (foran/midtre del) i skulderen og smertene øker ved innadrotasjon, hyperekstensjon, og horisontal abduksjon i skulderleddet. Smertene kan også øke fra 80 til 180 graders fleksjon i skulder. Smertene kan ligne på de som fremkommer ved tidlig impingement syndrom (inneklemming), bursitt (slimposebetennelse) og tendinopati i Biceps brachii.Smerten presenterer seg da anteriort (foran) eller anteromedialt (foran/midtre del) i skulderen og smertene øker ved innadrotasjon, hyperekstensjon, og horisontal abduksjon i skulderleddet. Smertene kan også øke fra 80 til 180 graders fleksjon i skulder. Smertene kan ligne på de som fremkommer ved tidlig impingement syndrom (inneklemming), bursitt (slimposebetennelse) og tendinopati i Biceps brachii.\n\nÅrsaken til dette syndromet er ifølge Sahrmann at Pectoralis major (den store brystmuskelen) dominerer som innadrotator i skulderleddet, noe som gjør Subscapularis mindre aktiv. Subscapularis er en viktig innadrotator i skulderleddet og er delaktig i å sentrere overarmshodet i leddskålen.\nDraget fra Pectoralis major fører til at caput humeri (leddhodet på overarmen) føres inn i den anteriore (fremre) leddkapselen i skulderen, og dette draget skal normalt motvirkes av Subscapularis som skal trekke leddhodet nedover og bakover. Dersom Subscapularis er for svak eller forlenget til å gjøre dette, og den anteriore leddkapselen blir strukket, vil kontraksjon av Pectoralis major føre til anterior glidning av leddhodet. Dette fører igjen til at Infraspinatus og Teres minor blir rekruttert i større grad for å sentrere leddhodet i leddskåen.\nDette kan medføre økt stivhet i den posteriore leddkapselen, noe som kan medføre nedsatt posterior glidning av leddhodet. Det kan også medføre mer spenning i utadrotatorene, Infraspinatus og Teres major, noe som over tid kan medføre endret belastning i skulderen. Løsningen her kan være å benytte aktiveringsøvelser for Subscapularis som vil kunne redusere belastningen på Infraspinatus og Teres minor. Mer om dette i neste avsnitt."
  },
  {
    "objectID": "artikler/infraspinatus.html#behandling-og-forebygging",
    "href": "artikler/infraspinatus.html#behandling-og-forebygging",
    "title": "Infraspinatus – årsaken til dine skuldersmerter?",
    "section": "Behandling og forebygging",
    "text": "Behandling og forebygging\nDet finnes en rekke behandlingsmetoder for å jobbe med problemene som Infraspinatus kan gi. Selv foretrekker jeg å belaste muskelen gjennom trening der man utfører en utadrotasjon i skulderen statisk eller gjennom bevegelse.\nMan kan starte med en isometrisk kontraksjon der man holder armen inntil kroppen, albu i 90 graders vinkel, underarmen inntil en vegg, og presser lett utover mot veggen uten at man presser så hardt at man opplever smerte. Hold gjerne i 10 sekunder i starten, og øk deretter opp mot 30-45 sekunder og gjenta 3-5 ganger daglig. Det vil også være fornuftig å belaste muskelen gjennom ulike deler av bevegelsesbanen som i denne videoen.\nAndre øvelser der man belaster Infraspinatus finner du i artikkelen Trening av rotator cuffen. Det er også mulig å benytte manuell behandling med hender eller egenmassasje med bruk av tennis- og golfball eller andre verktøy.\nMetoder for å unngå tilbakevendende problemer vil være å minske overbelastning av muskelen gjennom mer variert bevegelse og mindre statisk arbeid foran kroppen, sørge for tilfredstillende posisjonering av skulderen når man ligger på siden, egenmassasje/triggerpunktbehandling og uttøyningsøvelser. En vanlig tøyning som blir brukt er Sleeper stretch der man ligger på siden og tøyer mot innadrotasjon i skulder.  Mike Reinold skriver her om alternative uttøyningsøvelser som kan fungere vel så bra.\nVidere kan det være hensiktsmessig å løse opp i Pectoralis major med bløtvevsbehandling og tøyning, samt benytte aktiveringsøvelser for Subscapularis for å optimalisere sentreringen av leddhodet og dermed minske kravene til Infraspinatus og Teres minor. I videoen under ser du den kanskje beste metoden for å aktivere Subscapularis der man inandroterer overarmen i mageliggende.\nTanken bak denne artikkelen var å belyse at smerter foran i skulderen og utover i armen kan ha helt andre årsaker enn de strukturene som ligger akkurat der man har vondt. Referert smerte fra nakke, irritasjon av nervev og andre strukturer, nedsatt mobilitet, stabilitet, og scapulas (skulderbladet) funksjon kan også viktige medvirkende faktorer som kan medføre skulderplager.\nJeg håper denne artikkelen kan ha gitt litt innsyn i problemene denne muskelen kan gi, og at du har fått noen tips til hvordan man kan behandle den. Ved langvarige plager vil det uansett anbefales å oppsøke en dyktig terapeut som kan hjelpe deg videre.\n\nHar du skuldersmerter som ligner på de som er nevnt her?\nKilder:\n\nKalichman L, Vulfsons S. (2010) Dry needling in the management of musculoskeletal pain. J Am Board Fam Med. 2010 Sep-Oct;23(5):640-6.\nSahrmann, S. (2002) Diagnosis and treatment of movement impairment syndromes. St. Louis, Mosby.\nSimons DG, Travell JG, Simons LS (1999) Travell and Simons’ myofascial pain and dysfunction: the trigger point manual. Volume 1, 2nd ed. Baltimore, MD: Williams & Wilkins"
  },
  {
    "objectID": "artikler/hvilken-diett.html",
    "href": "artikler/hvilken-diett.html",
    "title": "Hvilken diett skal jeg velge?",
    "section": "",
    "text": "Veldig mange går rundt med planer om å gjøre endringer i kostholdet. Målsetningene kan variere mye fra person til person, enten man skal opp i vekt, ned i vekt, bygge mer muskler eller rett og slett bare er ute etter en bedre helse. Det sier seg selv at disse personene må gjøre ulike grep i kostholdet sitt for å oppnå målene sine, men hva skal man gjøre, og er det noe som bør gjøres uavhengig av målsetning?"
  },
  {
    "objectID": "artikler/hvilken-diett.html#tenk-livsstil-ikke-diett",
    "href": "artikler/hvilken-diett.html#tenk-livsstil-ikke-diett",
    "title": "Hvilken diett skal jeg velge?",
    "section": "Tenk livsstil, ikke diett",
    "text": "Tenk livsstil, ikke diett\nDet første du bør tenke på er at dersom du vil oppnå varige resultater, så må du belage deg på å gjøre varige endringer. Alle dietter vil fungere så lenge du holder deg til dem, men om du av ulike årsaker ikke klarer å følge dietten over tid så vil resultatene i de fleste tilfellene også bli midlertidige. Fokuser på å gjøre små endringer som du kan leve med.\nEkstreme løsninger vil gi raskere resultater, men dette er ofte snakk om kortvarige gleder, så det kan være fornuftig å heller ha et mer langvarig perspektiv. Tenk at det helsemessige utgangspunktet du har nå er et resultat av valgene du har tatt over mange år, og du bør derfor ikke forvente en helomvending på kort tid. Tenk livsstil, ikke diett!\nDine personlige preferanser er veldig viktig når det gjelder valg av både diett og spisemønster. Hvis du ikke kan forestille deg å leve uten brød, potet, ris og frukt er ikke en ketogen diett nødvendigvis det lureste valget for deg, uansett hvor mye positivt du har hørt om et slikt kosthold. Trives du veldig godt med å spise med en gang du står opp, er kanskje ikke periodisk faste det lureste valget. Syns du poteter og ris er unødvendig magefyll og egentlig er mest interessert i kjøttet, fisken og sausen, kan lavkarbo være det naturlige valget."
  },
  {
    "objectID": "artikler/hvilken-diett.html#generelle-råd",
    "href": "artikler/hvilken-diett.html#generelle-råd",
    "title": "Hvilken diett skal jeg velge?",
    "section": "Generelle råd",
    "text": "Generelle råd\nSelv om du har mange forskjellige kostholdsstrategier å velge mellom, er det et par ting som alltid bør ligge i bunn. Her er etter min mening de viktigste:\n\nVelg gode proteinkilder\nProtein er kroppens byggestener, og dersom du over tid ikke dekker behovene for protein vil dette gå utover den fettfrie massen din, altså muskelvev. Så lenge du er i energibalanse er ikke proteinbehovet så veldig stort, og det er beregnet at ca 0,8g/kg kroppsvekt vil være tilstrekkelig for å opprettholde muskelmassen. Dette forutsetter at proteinet kommer fra gode kilder, såkalt fullverdig protein. Av denne grunn er anbefalingene satt høyere, for å sikre et tilstrekkelig inntak av de essensielle aminosyrene.\nHvor mye protein du bør spise er det mange meninger om, og anbefalingene spriker fra 1g/kg og opp til 5g/kg hos de mest ekstreme kroppsbyggerne. Som i mange andre situasjoner kan det også her være fornuftig å finne en mellomting.\nProtein er det makronæringsstoffet som metter best, så om målet er å gå ned i vekt kan det være lurt å øke proteininntaket litt, og om målet er å gå opp i vekt kan proteininntaket med fordel være litt lavere. Å ta utgangspunkt i ca 2g protein/kg kroppsvekt og deretter justere etter målsetning kan være greit.\nGenerelt vil proteiner fra animalsk mat være av høyere kvalitet enn vegetabilsk protein, og jeg anbefaler derfor å la kjøtt, fisk, egg og meieriprodukter være en del av det daglige kostholdet!\n\n\nSørg for å dekke behovet for essensielle fettsyrer\nOmega-3 og omega-6 er to fettsyregrupper vi ikke kan produsere selv, og er derfor regnet som essensielle. De færreste har noe problem med å få i seg nok omega-6, og det er heller vanlig å få i seg for lite omega-3 i forhold. Disse fettsyrene gir opphav til noen signalstoffer som heter eikosanoider, og eikosanoidene fra henholdsvis omega-3 og omega-6 gir mer eller mindre motsatte effekter. Det er derfor viktig å ha et noenlunde fornuftig forhold mellom disse, og for de aller fleste innebærer dette å øke inntaket av omega-3.\nFor å oppnå dette kan du enten øke inntaket av fisk og annen sjømat, eller benytte deg av et omega-3-tilskudd. Hvis du velger tilskudd er det greit å gå for en flytende versjon, siden dette både er billigere og det er lettere å merke om oljen er harsk.\n\n\nSpis mye grønnsaker\nEr det noe ekspertene enes om, så er det at vi burde spise mer grønnsaker. Grønnsakene bidrar med mye mikronæringsstoffer, fiber, fytokjemikalier og er energifattige. Frosne grønnsaker er minst like næringsrike som ferske. Spesielt om du vil ned i vekt bør grønnsaker være en stor del av kostholdet ditt, da de hjelper til med å fylle opp magen uten å bidra med mye energi, men også om du vil opp i vekt bør du ha en del grønnsaker på tallerkenen."
  },
  {
    "objectID": "artikler/hvilken-diett.html#hvilken-diett-skal-jeg-så-velge",
    "href": "artikler/hvilken-diett.html#hvilken-diett-skal-jeg-så-velge",
    "title": "Hvilken diett skal jeg velge?",
    "section": "Hvilken diett skal jeg så velge?",
    "text": "Hvilken diett skal jeg så velge?\nDet du skal ta med deg fra denne artikkelen er at mange forskjellige kosthold kan fungere, og det viktigste er at du finner et kosthold som fungerer for deg. Om du skal kalle kostholdet ditt for lavkarbo eller lavfett er etter min mening feil fokus, og du bør heller tenke på hvilken mat du faktisk velger å spise. Mennesket er utrolig tilpasningsdyktig, og lever fint på et bredt spekter av kostholdsvarianter, så ikke lås deg til et bestemt kosthold fordi en ekspert sier at det er best! Husk at om noe er sunt vil i stor grad avhenge av sammenhengen.\nVelg derfor et kosthold som passer deg og din livssituasjon, og dette gjelder både valg av matvarer og spisemønster. Er du ikke sulten om morningen og trives med å spise deg god og mett på store måltider, kan periodisk faste være et godt alternativ. Liker du å spise mindre, men oftere, så gjør du det. Jobb- og familiesituasjon er typiske faktorer som påvirker hvilket spisemønster som er best egnet for den enkelte.\nAktivitetsnivået er også en viktig faktor å ta hensyn til, og er du mer aktiv trenger du også mer påfyll av energi. Et karbohydratredusert kosthold kan fungere veldig bra for både inaktive og aktive mennesker, men trener du masse trenger du ikke nødvendigvis å gå for den mest ekstreme varianten.\nTa også hensyn til din helsesituasjon. Har du f.eks. diabetes type 2 er det enkelte kosthold som egner seg bedre enn andre, og sliter du med irritabel tarm er dette noe som bør påvirke dine valg i matveien. Allergier og intoleranser påvirker selvfølgelig også kostholdet til de som sliter med dette.\n\nHvordan ser ditt kosthold ut?"
  },
  {
    "objectID": "artikler/hormoner/ovarier-testikkel-morkake.html",
    "href": "artikler/hormoner/ovarier-testikkel-morkake.html",
    "title": "Ovariene, Testiklene og Morkaken",
    "section": "",
    "text": "Tilbake til innføringen i hormonsystemet.\nOvariene, testiklene og morkaken produserer en del hormoner, og deriblant kjønnshormonene som styrer de reproduktive evnene våre og sørger for at det er en forskjell på gutter og jenter. Under graviditeten produserer morkaken en del hormoner som påvirker både mor og foster."
  },
  {
    "objectID": "artikler/hormoner/ovarier-testikkel-morkake.html#ovariene",
    "href": "artikler/hormoner/ovarier-testikkel-morkake.html#ovariene",
    "title": "Ovariene, Testiklene og Morkaken",
    "section": "Ovariene",
    "text": "Ovariene\n\nOvariene er en del av kvinnens forplantningssystem, og har primært to hovedoppgaver, som er å produsere kjønnsceller (eggceller) og å produsere hormoner. I løpet av kvinnens fertile alder vil mellom 4-500 eggceller fullføre en celledeling som gjør at de kan befruktes. Dette skjer i løpet av menstruasjonssyklusen, som styres hormonelt.\nHormonene som produseres i ovariene er østrogener (fellesnavn for de kvinnelige kjønnshormonene østradiol, østrol og østriol) og progesteron, som alle er steroidhormoner. Produksjonen av disse hormonene varieres i løpet av menstruasjonssyklusen. Her er en kort oversikt over de viktigste effektene av disse hormonene:\n\nØstrogener – stimulerer kjønnsdriften og utviklingen av kvinnelige kjønnsorganer og kroppsformer. Østrogenene regulerer også hypofysens utskillelse av LH og FSH, som igjen regulerer produksjonen av kjønnshormoner.\nProgesteron – stimulerer kjertelvekst, hemmer utskillelsen av LH og FSH. Progesteron er også en antagonist til insulin, som gjør at høye nivåer av progesteron er etterfulgt av økt insulinresistens.\n\nØstrogener stimulerer produksjonen av et tyntflytende slim i livmorhalsen, noe som gjør befruktning lettere. Progesteron stimulerer produksjonen av at tyktflytende slim, som gjør det motsatte. Variasjonene i disse hormonene styrer når befruktning vil være mulig, og ved eggløsning er østrogennivået høyt og progesteronnivået lavt."
  },
  {
    "objectID": "artikler/hormoner/ovarier-testikkel-morkake.html#testiklene",
    "href": "artikler/hormoner/ovarier-testikkel-morkake.html#testiklene",
    "title": "Ovariene, Testiklene og Morkaken",
    "section": "Testiklene",
    "text": "Testiklene\n\nTestiklene har, som ovariene, to hovedoppgaver, å produsere kjønnsceller (sædceller) og hormoner. Produksjonen av sædceller er avhengig av en temperatur som er 1-2 grader lavere enn kroppstemperatur, noe som forklarer hvorfor de er plassert på utsiden av kroppen. Hormonproduksjonen er ikke temperaturavhengig.\nTetiklene dannes i forsterlivet rundt nyrene. Deretter beveger de seg ned mot skrittet, og på veien vandrer de gjennom bukveggen. Dette gir en viss svakhet, som kan gjøre at innvollene kan presses gjennom åpningen. Dette kalles lyskebrokk, og er derfor vanligere hos menn enn hos kvinner.\nDe hormonproduserende cellene i testiklene kalles Leydig-celler, og disse produserer androgener, som er en fellesbetegnelse på mannlige kjønnshormoner, som alle er steroidhormoner. Det viktigste av disse er testosteron:\n\nTestosteron produseres i testiklene, og fraktes til målcellene. Her omdannes de til dihydrotestosteron, som utfører funksjonene. Testosteron kan også omdannes til østrogener, noe som er mannens viktigste kilde til kvinnelige kjønnshormoner.\nDe viktigste effektene av testosteron er utvikling og funksjon av mannenes kjønnsorganer, maskulin oppførsel, kjønnsdrift, skjeggvekst og stemmeskifte. Testosteron vil også stimulere proteinsyntesen og vekst av skjelett og muskelvev, og androgenene defineres derfor som anabole (oppbyggende) hormoner."
  },
  {
    "objectID": "artikler/hormoner/ovarier-testikkel-morkake.html#morkaken",
    "href": "artikler/hormoner/ovarier-testikkel-morkake.html#morkaken",
    "title": "Ovariene, Testiklene og Morkaken",
    "section": "Morkaken",
    "text": "Morkaken\nMorkaken er et organ som fungerer som en barriere mellom mor og foster. All næring som går til fosteret, går gjennom morkaken, noe som beskytter fosteret mot skadelige stoffer. I tillegg produserer morkaken en del hormoner som er viktige for både mor og foster, og her er de viktigste:\n\nProlaktin – øker matinntaket og insulinproduksjonen hos moren, noe som bidrar til vektøkning under svangerskapet.\nMorkakens vekstehormon – reduserer insulinsensitiviteten, og øker insulinproduksjonen, noe som også bidrar til vektøkning.\n\nI tillegg til at disse hormonene bidrar til vektøkning hos mor, er de også med å styre hvor næringen havner. Siden insulinsensitiviteten blir dårligere under svangerskapet, vil en mindre andel av næringen tas opp av muskel og fettvev, og mer vil gå til fosteret. Dette sikrer tilstrekkelig energi til fosteret, så lenge moren får i seg nok mat."
  },
  {
    "objectID": "artikler/hormoner/hypotalamus-hypofyse-binyrene.html",
    "href": "artikler/hormoner/hypotalamus-hypofyse-binyrene.html",
    "title": "Hypotalamus, hypofysen og binyrene",
    "section": "",
    "text": "Tilbake til innføringen i hormonsystemet.\nHypotalamus, hypofysen og binyrene er veldig sentrale kjertler i hormonsystemet. Hypotalamus er det overordnede senteret både for det autonome nervesystemet og for hormonsystemet, mens hypofysen med sine hormoner styrer resten av det endokrine systemet. Binyrene produserer mange viktige hormoner, blant annet adrenalin og kortisol."
  },
  {
    "objectID": "artikler/hormoner/hypotalamus-hypofyse-binyrene.html#hypotalamus",
    "href": "artikler/hormoner/hypotalamus-hypofyse-binyrene.html#hypotalamus",
    "title": "Hypotalamus, hypofysen og binyrene",
    "section": "Hypotalamus",
    "text": "Hypotalamus\nHypotalamus er som nevnt det overordnede senteret for hormonsystemet, og er hovedstedet for regulering av kroppens indre miljø. Hypotalamus inneholder mange reseptorer som registrerer endringer i det indre miljøet, noe som stimulerer til hormonproduksjon. Hormonene fra hypotalamus kan enten gå til hypofysens forlapp eller baklapp. De hormonene som går til forlappen, kalles med et fellesnavn hypotalamushormonene, og kan enten hemme eller stimulere de ulike hormonene som produseres i hypofysen.\nAndre hormoner som produseres i hypotalamus kan lagres i hypofysens baklapp, og slippes ut i blodet derfra. Det er her snakk om følgende peptidhormoner:\n\nADH – antidiuretisk hormon. Dette hormonet virker på nyrene, og gjør at vi skiller ut mindre vann. Utskillelsen av ADH styres av væske- og elektrolyttbalansen i kroppen, og sørger for at dette er mest mulig stabilt.\nOxytocin – stimulerer fødselsrier og melkeproduksjon."
  },
  {
    "objectID": "artikler/hormoner/hypotalamus-hypofyse-binyrene.html#hypofysen",
    "href": "artikler/hormoner/hypotalamus-hypofyse-binyrene.html#hypofysen",
    "title": "Hypotalamus, hypofysen og binyrene",
    "section": "Hypofysen",
    "text": "Hypofysen\nHypofysen (pituitary gland) kan deles i to deler, forlappen og baklappen. Baklappen produserer ingen hormoner, men fungerer som en lagerplass for noen av hypotalamus sine hormoner, som frisettes herfra. Forlappen består av ulike endokrine celler, og her produseres seks ulike peptidhormoner. Disse hormonene styrer hormonproduksjonen i andre kjertler, samt er sentrale i vekstreguleringen av ulike vev. De seks hormonene er:\n\nACTH – adrenokortikotropt hormon. Dette hormonet stimulerer produksjonen av hormoner i binyrebarken. Stimulerer også til vekst av binyrene.\nTSH – tyroideastimulerende hormon. TSH stimulerer hormonproduksjonen i skjoldbruskkjertelen. TSH stimulerer også til vekst av skjoldbruskkjertelen.\nFSH og LH – folikkelstimulerende og luteniserende hormon. Disse styrer produksjon av kjønnshormoner, og regulerer vekst og modning av kjønnscellene.\nGH – veksthormon. Stimulerer celler til å produsere vekstfaktorer.\nPL – prolaktin. Stimulerer vekst og melkeproduksjon i brystkjertlene.\n\nDisse hormonene er presentert i en egen artikkel her.\nProduksjonen av disse hormonene stimuleres av signaler fra hypotalamus. I tillegg til å virke på sine respektive målorganer, har disse hormonene en hemmende effekt på hypotalamus. Dette kalles negativ tilbakekobling, og hindrer overproduksjon av hormoner. Hormonene som produseres i de øvrige endokrine kjertlene har negativ tilbakekobling både på hypofysen og hypotalamus, slik at hele systemet er veldig nøye regulert."
  },
  {
    "objectID": "artikler/hormoner/hypotalamus-hypofyse-binyrene.html#binyrene",
    "href": "artikler/hormoner/hypotalamus-hypofyse-binyrene.html#binyrene",
    "title": "Hypotalamus, hypofysen og binyrene",
    "section": "Binyrene",
    "text": "Binyrene\nBinyrene (adrenal gland) er noen små kjertler som sitter på toppen av nyrene. Disse kjertlene er bygget opp med en marg (medulla) og en bark som ligger rundt (cortex). Barken er delt inn i tre soner: reticularis, fasciculata og glomerulosa (fra margen og utover). Hormoner produseres i alle de ulike delene av binyrene, og de viktigste av disse vil presenteres i en egen artikkel.\nHer er de viktigste hormonene fra binyrene:\n\nKortisol. Dette er et stresshormon, som blant annet fører til økt glukosekonsentrasjon i blodet. Kortisol er et katabolt (nedbrytende) hormon. Kortisol er et livsviktig hormon med mange viktige effekter. Produksjonen av kortisol styres i stor grad av ACTH fra hypofysen.\nAldosteron. Dette hormonet er hovedregulator av nyrenes utskillelse av natrium. Produksjonen av aldosteron styres blant annet via ACTH fra hypofysens forlapp.\nAndrogener. Dette er hormoner med samme effekter som det mannlige kjønnshormonet testosteron, men effektene er avhengige av at de omdannes til testosteron i målorganene. De kan også omdannes til det kvinnelige kjønnshormonet østrogen.\nAdrenalin. Dette er kroppens primære kjemp-eller-flykthormon. Hovedeffektene av adrenalin er at det setter kroppen i en skjerpet tilstand. Mer blod går til musklene, og tilgjengeligheten til de energigivende stoffene øker. Produksjonen av adrenalin styres av sympatiske nervefibre fra hypotalamus, og øker ved stress, fysisk aktivitet eller lavt blodsukker."
  },
  {
    "objectID": "artikler/hoftemobilitet.html",
    "href": "artikler/hoftemobilitet.html",
    "title": "Har du god mobilitet i hoften?",
    "section": "",
    "text": "Det er ingen tvil om at mobilitet i ulike deler av kroppen er helt sentralt for å ha en velfungerende og funksjonell kropp. Manglende mobilitet i en del av kroppen vil føre til ubalanser i andre deler av kroppen, og deretter følger kroniske belastningsskader som følge av kompensasjoner som oppstår. I denne artikkelen vil jeg ta for meg viktigheten av mobilitet i hoften!"
  },
  {
    "objectID": "artikler/hoftemobilitet.html#uttøying",
    "href": "artikler/hoftemobilitet.html#uttøying",
    "title": "Har du god mobilitet i hoften?",
    "section": "Uttøying",
    "text": "Uttøying\nMange har dårlige minner fra uttøying i gymtimen, men man ville jo såklart unngå å bli støl dagen etterpå, så man tøyde likevel. 30 sekunder på høyre foten, og så 30 sekunder på venstre. De siste årene har det foregått en debatt om hvorvidt tøying har noe for seg. Utifra det vi vet i dag, kan vi konkludere med at tøying etter trening ikke vil redusere stølhet dagen etterpå. Dette har en enkel forklaring; når du trener oppstår det små skader, rupturer, i musklene dine. Etter trening, når du restituerer deg, vil disse rupturene repareres og bli litt sterkere fra gang til gang. Om du tøyer en muskel hardt etter trening, vil du oppnå at disse rupturene blir større, og restitusjonstiden blir dermed lenger.\nDette betyr ikke at tøying ikke har noe for seg, men dersom du tøyer for å unngå å bli støl, kan du hvertfall legge den ideen fra deg først som sist!\n\nHva er så tøying godt for?\nMusklenes funksjon er å skape og motvirke bevegelse i kroppens mange ledd og knokler. Der en muskel skaper en bevegelse, f.eks. å bøye et ledd, vil det alltid være en annen muskel som utfører den motsatte bevegelsen (strekker ut leddet). Et godt eksempel på dette er overarmsmusklene. Biceps bøyer armen ved albuen, mens triceps strekker armen ut igjen.\nOptimal funksjon krever at det er et naturlig lengdeforhold mellom musklene som utfører motsatte funksjoner. Hvis vi ser på kroppen som en helhet, så betyr dette f.eks. at det må være en balanse i lengdeforholdet mellom musklene på baksiden og fremsiden av kroppen. Kroniske forkortning eller forlengelse av en muskel vil alltid påvirke andre muskler.\nHer kommer tøying til sin rett. Om en muskel er forkortet, vil tøying av denne føre til et mer funksjonelt bevegelsesmønster, noe som i stor grad vil virke forebyggende mot en del skader.\nMusklene er innkapslet i bindevev, og en ting mange ikke er klar over er at dette bindevevet henger sammen som noen slags kontinuerlige bånd gjennom hele kroppen. En forkortning i en muskel vil derfor ikke bare føre til ubalanser ved det aktuelle leddet, men også forplante seg oppover eller nedover i disse bindevevsbåndene."
  },
  {
    "objectID": "artikler/hoftemobilitet.html#hvorfor-er-det-viktig-med-mobilitet-i-hoften",
    "href": "artikler/hoftemobilitet.html#hvorfor-er-det-viktig-med-mobilitet-i-hoften",
    "title": "Har du god mobilitet i hoften?",
    "section": "Hvorfor er det viktig med mobilitet i hoften?",
    "text": "Hvorfor er det viktig med mobilitet i hoften?\nNesten uansett hvilken bevegelse du skal utføre, så er hoften involvert. Dersom hoften din ikke er bevegelig nok, vil det oppstå kompensasjoner enten over eller under hoften. Dette betyr i praksis at de smertene du har i ryggen eller skuldrene kan være forårsaket av en ubalanse i nettopp hoften. På samme måte kan manglende mobilitet i hoften føre til kompensasjonsmekanismer som gjør at du får smerter i kneet.\nDersom du trener styrke, er du sikkert kjent med øvelser som knebøy og markløft. Dette er øvelser som krever god mobilitet i hoften for at de skal kunne utføres trygt og effektivt. Om du mangler mobilitet i hoften til å utføre knebøy skikkelig, skjer det kompensasjoner både i kneleddet og i korsryggen som på sikt kan føre til en del problemer.\nVår stillesittende livsstil påvirker musklene i hofteleddet i stor grad. Musklene på framsiden befinner seg mye i en forkortet posisjon, og tøying av disse vil helt klart være noe de fleste har godt av. Men er dette egentlig nok for å oppnå god hoftehelse?\n\n\n\nNoen av musklene i hofteområdet, noe som beskriver kompleksiteten rundt dette leddet!\n\n\nKelly Starret har en doktorgrad i fysikalterapi, og står bak bloggen Mobility Wod. På denne siden legger han ut videoer der han demonstrerer forskjellige mobilitetsøvelser som hjelper til med å utvikle en funksjonell kropp. Jeg har nettopp startet å inkludere et par av disse øvelsene selv, og merker stor forbedring! Derfor vil jeg anbefale alle å ta en titt på denne siden og utforske videoene som ligger der!\nSiden dagens tema er hoftemobilitet, legger jeg ved noen videoer som tar for seg nettopp dette!\n[video 1](http://www.youtube.com/watch?v=JBHzXF-mVjY)\n[video 2](http://www.youtube.com/watch?v=JfHFkG9fjz4)\n[video 3](http://www.youtube.com/watch?v=UY31J5BeKrg)\n[video 4](http://www.youtube.com/watch?v=Q2v9povq8CI)"
  },
  {
    "objectID": "artikler/helserad.html",
    "href": "artikler/helserad.html",
    "title": "Våre råd for bedre helse",
    "section": "",
    "text": "Helsedirektoratet gir ut sine råd for kosthold og fysisk aktivitet, og ved å følge disse rådene vil de aller fleste merke forbedring i sin helse. Vi kan likevel ikke si oss helt enig i alle rådene, og vi har også et par råd vi vil legge til i listen. Det må understrekes at dette er våre råd til gjennomsnittsbefolkningen. For spesielle grupper, som f.eks. toppidrettsutøvere eller folk med ulike sykdommer, kan ytterligere tiltak være nødvendig. For de fleste vil disse rådene likevel være mer enn tilstrekkelig for å oppnå god helse!"
  },
  {
    "objectID": "artikler/helserad.html#sørg-for-å-få-i-deg-nok-protein-fra-gode-kilder",
    "href": "artikler/helserad.html#sørg-for-å-få-i-deg-nok-protein-fra-gode-kilder",
    "title": "Våre råd for bedre helse",
    "section": "1. Sørg for å få i deg nok protein fra gode kilder",
    "text": "1. Sørg for å få i deg nok protein fra gode kilder\nProtein er kroppens byggestener, og normal kroppsfunksjon er avhengig av tilstrekkelig inntak. Protein har vist seg å gi en bedre metthetsfølelse enn de andre næringsstoffene, så om du skal ned i vekt kan det være en fordel å øke inntaket noe. Restitusjon etter trening er også avhengig av at kroppen har aminosyrer tilgjengelig, slik at proteinsyntesen i musklene kan starte. Hvis du trener mye så har du et høyere proteinbehov enn om du har en passiv livsstil. Offentlige anbefalinger er 1,2-2g protein/kg kroppsvekt, noe som er tilstrekkelig for de aller fleste.\nKvaliteten på proteinkilden avhenger mest av aminosyresammensetningen. Alle aminosyrene er nødvendige for at proteinsyntesen skal kunne fungere, og da trenger vi spesielt tilførsel av de essensielle aminosyrene, som kroppen ikke kan lage selv. Fullverdig protein inneholder alle de essensielle aminosyrene i tilstrekkelige mengder. Kilder til fullverdig protein er kjøtt, fisk, egg, meieriprodukter og soya, og disse matvaregruppene bør derfor være representert i ditt daglige kosthold!"
  },
  {
    "objectID": "artikler/helserad.html#reduser-inntaket-av-raffinerte-karbohydrater",
    "href": "artikler/helserad.html#reduser-inntaket-av-raffinerte-karbohydrater",
    "title": "Våre råd for bedre helse",
    "section": "2. Reduser inntaket av raffinerte karbohydrater",
    "text": "2. Reduser inntaket av raffinerte karbohydrater\nMed raffinerte karbohydrater tenker vi på sukker og fint mel. Disse matvarene utgjør en skremmende stor del av energiinntaket i et vestlig kosthold, noe som med stor sannsynlighet er en del av årsaken til fedmeepidemien vi er vitne til i dag.\nDisse karbohydratene har en sterk påvirkning på blodsukkeret, noe også fører til en kraftig insulinrespons. Insulin er det hormonet kroppen skiller ut for å senke blodsukkeret. Det er derfor et livsviktig hormon, siden høyt blodsukker er farlig for oss. Problemet med insulin oppstår først når nivået er konstant forhøyet. Insulin er et innlagringshormon, og fungerer ved å åpne cellene (hovedsakelig muskel- og fettceller) slik at energien kan lagres. Dersom kostholdet inneholder mye karbohydrater, spesielt av den raffinerte typen, vil dette medføre at insulinproduksjonen også økes, noe som gir et økt stress på bukspyttkjertelen (der insulinet produseres), men også på cellene. Etter hvert kan man utvikle insulinresistens, noe som ytterligere vil øke insulinproduksjonen, og da er vi på vei mot diabetes.\nSukker er et eksempel på det vi kan kalle tomme kalorier, siden det ikke inneholder noen mikronæringsstoffer og bare bidrar med energi. Nedbrytningen av glukose forbruker av kroppens vitaminlagre, og det er en helt klar sammenheng mellom høyt sukkerinntak og mangel på vitaminer og mineraler."
  },
  {
    "objectID": "artikler/helserad.html#øk-inntaket-av-frukt-og-grønnsaker",
    "href": "artikler/helserad.html#øk-inntaket-av-frukt-og-grønnsaker",
    "title": "Våre råd for bedre helse",
    "section": "3. Øk inntaket av frukt og grønnsaker",
    "text": "3. Øk inntaket av frukt og grønnsaker\n“5 om dagen” sier Helsedirektoratet, og dette mener vi bør være et absolutt minimum!\nAlle er enige om at forbruket av grønnsaker er for lavt, og at de aller fleste vil ha en god helseeffekt av å øke inntaket av denne matvaregruppen. Grønnsaker inneholder lite energi, og vi kan derfor spise masse av dem uten å tenke på at det vil være negativt for vekten. I tillegg er grønnsaker svært næringstette, noe som betyr at de inneholder mye vitaminer og mineraler.\nFrukt inneholder en del sukker, og dersom du sliter med å holde vekten bør du ikke ukritisk øke inntaket av frukt, selv om det fint kan inngå i kostholdet ditt. Jo mer fysisk aktiv du er, jo mer frukt kan du unne deg. Er du derimot inaktiv, bør du i større grad satse på grønnsaker.\nBåde frukt og grønnsaker inneholder en del fytokjemikalier, som har vist seg å kunne beskytte mot en del krefttyper. Frukt og grønnsaker er også de eneste basedannende matvarene, og er nødvendig for å motvirke all den andre syredannende maten. Et syreoverskudd vil føre til økt utskillelse av blant annet kalsium, noe som kan være en av de sentrale årsakene til utviklingen av beinskjørhet.\nAlt i alt er det all grunn til å anbefale å øke inntaket av både frukt og grønnsaker, men hovedsakelig grønnsaker."
  },
  {
    "objectID": "artikler/helserad.html#vær-forsiktig-med-flytende-energi",
    "href": "artikler/helserad.html#vær-forsiktig-med-flytende-energi",
    "title": "Våre råd for bedre helse",
    "section": "4. Vær forsiktig med flytende energi",
    "text": "4. Vær forsiktig med flytende energi\nDet er grunn til å hevde at flytende energi i form av brus, juice, saft og lignende gir en svært dårlig metthetsfølelse. Sliter du med å holde vekten, er dette det første du bør kutte ut av det daglige kostholdet ditt. Mens inntak av raske karbohydrater fra fast føde ofte fører til en kompensasjon i form av redusert energiinntak resten av dagen, viser studier at det motsatte skjer dersom denne energien kommer i flytende form. Energiinntaket resten av dagen forblir like høyt, og i mange tilfeller øker det!\nI Helsedirektoratets anbefalinger regnes et glass juice som en av “5 om dagen”. Av flere grunner synes vi dette ikke bør være tilfelle. For det første får vi ikke med fiberet som finnes naturlig i frukten, noe som gjør at påvirkningen på blodsukkeret blir mye større. For det andre varmebehandles juicen, slik at mye av C-vitaminet vil ødelegges, og innholdet blir derfor lavere enn i den opprinnelige frukten. Syreinnholdet vil også være negativt for tannhelsen, og setter et økt krav til munnhygiene! Velg derfor frukt i stedet for fruktjuice."
  },
  {
    "objectID": "artikler/helserad.html#velg-vann",
    "href": "artikler/helserad.html#velg-vann",
    "title": "Våre råd for bedre helse",
    "section": "5. Velg vann!",
    "text": "5. Velg vann!\nHer er vi helt på bølgelengde med de nasjonale anbefalingene. Vann har alltid vært, og kommer alltid til å være, det beste valget av tørstedrikk. Vann er livsviktig for oss, og vi hadde ikke overlevd lenge uten tilførsel. Velger du vann som tørstedrikk fremfor saft, juice, brus og liknende, gjør du deg selv en stor tjeneste!"
  },
  {
    "objectID": "artikler/helserad.html#øk-aktivitetsnivået",
    "href": "artikler/helserad.html#øk-aktivitetsnivået",
    "title": "Våre råd for bedre helse",
    "section": "6. Øk aktivitetsnivået",
    "text": "6. Øk aktivitetsnivået\nStillesitting øker dødeligheten uavhengig av treningsmengde. Samtidig kan vi ikke ukritisk øke mengden hardtrening uten at dette vil føre til økt stress på kroppen. Da blir løsningen å komme seg opp av stolen og øke det daglige aktivitetsnivået.\nRolig aktivitet har flere gode effekter, som at fettforbrenningen blir mer effektiv, det kapillære nettverket utvikles, skjelett og bindevev styrkes og økt blodgjennomstrømming fører til bedre restitusjon mellom de hardere øktene.\nTiltak du kan gjøre for å øke den daglige aktiviteten, er å gå til jobb/skole, velge trapper foran heisen, ta deg en kveldstur i stedet for å sitte på sofaen og generelt benytte alle muligheter til å reise deg fra stolen i løpet av dagen."
  },
  {
    "objectID": "artikler/helserad.html#øk-kvaliteten-på-treningen",
    "href": "artikler/helserad.html#øk-kvaliteten-på-treningen",
    "title": "Våre råd for bedre helse",
    "section": "7. Øk kvaliteten på treningen",
    "text": "7. Øk kvaliteten på treningen\nSom nevnt under forrige punkt, kan vi ikke ukritisk øke mengden med hardtrening. Da må vi heller gjøre noe med kvaliteten på det vi gjør når vi først trener.\nHovedmålet med treningen bør ikke være å trene mest mulig, men å få mest mulig utbytte av den tiden du bruker på det! Målet bør derfor være å forbedre fysiske kvaliteter som styrke, hurtighet, spenst og kondisjon, og da gjelder det å velge metoder som gir deg mest igjen for innsatsen.\nStyrketrening bør være sentralt i ethvert opplegg, nesten uavhengig av målsetning. Frie vekter gir i de fleste tilfeller langt mer effektiv trening enn trening i apparater, siden øvelser med frie vekter stiller større krav til stabilisering og balanse. Dette vil igjen bidra til at denne treningen også i større grad virker skadeforebyggende. Vi anbefaler å finne et program som trener hele kroppen, og fokuserer på store øvelser med frie vekter. For å bli sterkere er det viktig at belastningen økes over tid. En metode som kan benyttes til dette er mengdetrening.\nEn sterk kjernemuskulatur er veldig viktig for å holde kroppen skadefri, og er også sentral når det gjelder idrettsprestasjoner. Vi anbefaler å inkludere øvelser som trener kjernemusklene på den måten de er ment å fungere, nemlig til å motvirke bevegelse. Øvelser som øker denne egenskapen er f.eks. forskjellige plankevarianter. Les mer om basistrening her.\nNår det gjelder kondisjonstrening, velger veldig mange å jogge, noe som ikke nødvendigvis er det beste valget. En intervalløkt vil gi en mye større effekt på oksygenopptaket, som er den viktigste faktoren for kondisjonen. En slik økt vil også ta mye kortere tid, og vil enklere kunne inkluderes i en travel hverdag. Lengre joggeturer har også sin plass i et helhetlig opplegg, men husk at dette er en treningsform som sliter mye på kroppen. Spesielt knær og ankler er utsatt, så det kan være en god idé å variere med f.eks. svømming eller sykling."
  },
  {
    "objectID": "artikler/helserad.html#bruk-litt-tid-på-tøying",
    "href": "artikler/helserad.html#bruk-litt-tid-på-tøying",
    "title": "Våre råd for bedre helse",
    "section": "8. Bruk litt tid på tøying",
    "text": "8. Bruk litt tid på tøying\nDe aller fleste sliter med ubalanser mellom musklene, noe som påvirker holdningen og lett kan føre til kroniske smerter og plager. Slike smerter er i dag en av de vanligste årsakene til at folk sykemelder seg.\nTypiske muskler som er forkortet er hofteleddsbøyerne, baksiden av lårene og brystmusklene. Jevnlig tøying av disse kan gjøre mye for holdningen din, noe som vil være forebyggende med tanke på nevnte plager.\nHvis du ønsker å gjøre ytterligere tiltak, kan vi anbefale deg å skaffe en massasjerulle (foam roller). Ved å rulle fram og tilbake over stramme muskler vil du jobbe med bindevevet som ligger rundt musklene, muskelfascien. Dette vil blant annet øke muskelens fleksibilitet, forbedre lokal sirkulasjon og redusere muskelspenninger.  Sekundære fordeler med dette vil være forbedret restitusjon etter trening. Egenmassasje av overnevnt muskulatur samt sete (m. Gluteus maximus og medius/minimus) og bindevevsdraget på utsiden av låret (tractus iliotibialis) er å anbefale hvis du vil ha mest mulig ut av treningen din."
  },
  {
    "objectID": "artikler/helserad.html#lytt-til-kroppen",
    "href": "artikler/helserad.html#lytt-til-kroppen",
    "title": "Våre råd for bedre helse",
    "section": "9. Lytt til kroppen",
    "text": "9. Lytt til kroppen\nKroppen reagerer på alt du gjør, og gir beskjed dersom noe er galt. Vi vil anbefale å alltid lytte til kroppen og ta alle signaler på alvor. Ved å gjøre dette kan du forhindre utvikling av sykdom og utbrenthet. Det er bedre å stå over én trening enn å gå glipp av flere på grunn av dårlige valg. Det er også bedre å droppe det siste settet enn å risikere å skade deg, dersom du merker at noe ikke er som det skal. Å presse seg er selvfølgelig sentralt for å oppnå fremgang, og det er viktig å skille mellom signaler på at du er sliten og signaler på at det er noe galt."
  },
  {
    "objectID": "artikler/helserad.html#slapp-av",
    "href": "artikler/helserad.html#slapp-av",
    "title": "Våre råd for bedre helse",
    "section": "10. Slapp av",
    "text": "10. Slapp av\nDe færreste klarer å være perfekt hele tiden. Selv om du lager en plan og ønsker å følge denne hele tiden så dukker det hele tiden opp fristelser, og før eller siden så vil de fleste gi etter. Dette trenger ikke å være negativt, og det kan i mange tilfeller være værre å hele tiden nekte seg noe man egentlig har lyst til. Det å hele tiden fokusere på hva man ikke “har lov til”, kan være ganske stressende, og slikt stress er ikke bra!\nHusk på at det er det du gjør mesteparten av tiden som avgjør hvordan resultatene dine blir, og enkelte utskeielser har i den store sammenhengen svært lite å si. Prinsippet med lørdagsgodt passer veldig godt inn i dette punktet, da det kommuniserer at det er lov å kose seg, men samtidig er det en god idé å begrense dette.\nOm du over lengre tid klarer å følge planen over 80% av tiden, så skal du være fornøyd med dette. Dette er et realistisk mål for alle! Du bør selvfølgelig så langt det lar seg gjøre prøve å strekke deg mot 100%, og da har du også mer rom for uforutsette utskeielser som plutselig dukker opp, siden du vet at dette ikke vil utgjøre en stor del av totalen!\nBudskapet er: Slapp av og nyt livet!"
  },
  {
    "objectID": "artikler/helsa-til-bestemor.html",
    "href": "artikler/helsa-til-bestemor.html",
    "title": "Tenk på helsa til bestemor!",
    "section": "",
    "text": "Vi er stadig mer opptatt av hva vi putter i oss, noe som er bra. Foreldre passer på at barna får i seg næringsrik mat både i barnehage og skole, det kan vi se blant annet gjennom forbud mot bursdagskaker i barnehager og skolemelk/-fruktordning rundt omkring i landet. Vi passer på oss selv, og vi passer på barna våre – men hva med de gamle? Kanskje har du en gammel bestemor på sykehjem, eller en bestefar som nylig har blitt enkemann. Har du tenkt noe særlig over hva de får i seg av næring?"
  },
  {
    "objectID": "artikler/helsa-til-bestemor.html#underernæring-et-stort-problem",
    "href": "artikler/helsa-til-bestemor.html#underernæring-et-stort-problem",
    "title": "Tenk på helsa til bestemor!",
    "section": "Underernæring, et stort problem!",
    "text": "Underernæring, et stort problem!\nPå sykehus er underernæring et mye større problem enn overvekt. Svært mange pasienter kommer inn på sykehus og får i seg alt for lite mat under oppholdet. Dette kan skyldes dårlig matlyst som følge av sykdom, munn/tann/svelgproblemer, at de ikke liker maten eller at de rett og slett er for syke til å få i seg ordentlig mat. Mange er inne på sykehus over lengre tid, eller går inn og ut over en lengre periode. Er man undervektig fra før er det ekstra skummelt å få i seg for lite mat, men også overvektige personer som får for lite mat over lengre tid kan få mangelsykdommer eller være ekstra utsatt for sykdom. Det er svært uheldig for syke å være under-/feilernært, dette kan forverre sykdomsbildet, øke tiden de er innlagt eller føre til flere sykdommer. På sykehus prøver man derfor å fokusere ekstra mye på å kartlegge ernæringssituasjonen til nye pasienter.\nMange har enten foreldre eller besteforeldre på sykehjem, eller kanskje en gammel tante? Svært mange gamle går ned i vekt som følge av økt alder. Det kan skyldes de samme årsakene som nevnt ovenfor, spesielt tap av appetitt og problemer med munn/tenner/svelg. På sykehjem får man servert all mat, og alle pleierne er ikke like oppmerksomme på nøyaktig hvor mye mat og drikke hver enkelt får i seg. Det er f.eks. ikke usannsynlig at en på sykehjem får i seg noe sånt som dette i løpet av en dag:\n\nFrokost: 2 halve skiver med smør og syltetøy + 1 glass lettmelk og 1 kopp kaffe Formiddagskaffe: 1 kopp kaffe og 1 glass saft Middag: 1 potet, 1 kjøttkake, 1 gulrot og litt brun saus Ettermiddagskaffe: 1 stk sjokoladekake + 1 kopp kaffe Kvelds: 2 halve skiver med smør og syltetøy + 1 glass lettmelk\n\nDette dagsinntaket tilsvarer 1008 kcal og 27,5 g protein. Ei lite aktiv dame på 80 år har behov for 1697 kcal og 63 g protein hver dag for ikke å miste vekt. Med dette energiinntaket vil hun kunne gå ned rundt et halvt kg i uka, og mye av dette er muskelmasse. Jeg har selv jobbet på sykehjem i mange år, og vet at flere spiser så lite som dette."
  },
  {
    "objectID": "artikler/helsa-til-bestemor.html#hva-kan-gjøres",
    "href": "artikler/helsa-til-bestemor.html#hva-kan-gjøres",
    "title": "Tenk på helsa til bestemor!",
    "section": "Hva kan gjøres?",
    "text": "Hva kan gjøres?\nSelv om enkelte har dårlig matlyst, så er det også mange som spiser sakte, og kanskje er maten ryddet bort når de er ferdige. Høflige som mange eldre er, så spør de ikke om mer mat. Da er det viktig at pleiepersonalet er oppmerksom på hvor mye hver enkelt får i seg, og enten venter med å rydde bort maten til alle er ferdige med å spise, eller smører noen skiver som de kan tilby etterpå. Hvis enkelte ikke ønsker å spise store mengder, så må man heller tenke på hva man faktisk får i seg de få måltidene man spiser. Det er mange måter å øke energitettheten på maten man spiser, f.eks gjennom oljer, smør, majones, mer pålegg, feite sauser, helmelk i stedet for lettmelk ect.\nPoenget mitt er at du skal ikke forvente at de som jobber på sykehjem sørger for at moren eller bestefaren din får i seg nok mat – både på grunn av dårlig prioritering av tid, lite kunnskap og enkelte ganger likegyldighet. Jeg skriver ikke dette for å kritisere de som jobber på sykehjem, det er svært mange dyktige pleiere der ute som tar dette på alvor, og i mange tilfeller handler det også om for lite ressurser. Men hvordan situasjonen er på det sykehjemmet du har din kjære må du finne ut selv. Derfor er det viktig at man som pårørende eller familiemedlem følger med på kroppsvekta, snakker med vedkommende om hvordan de selv synes matsituasjonen er, og tar det opp med personalet om det er noe som ikke er bra. Mister man mye vekt på sykehjem, spesielt muskelmasse, så er det mye større risiko for å pådra seg sykdom, og kroppen har dårligere evne til å helbrede. Kanskje blir det en ond sirkel man aldri kommer ut av, og pasienten ender opp med forverret helsetilstand som følge av dårlig ernæring. Dette kan resultere i infeksjoner, dårligere hukommelse og mye mer.\nEn annen situasjon man skal være spesielt oppmerksom på for eldre som bor hjemme er hvis ektefellen dør. Tap av ektefelle fører ofte til mye sorg, ensomhet, depresjoner og redusert matlyst. Det er ikke uvanlig å gå ned i vekt etter en slik hendelse, og på samme måte som på et sykehjem, kan man havne inn i en ond sirkel. Spesielt menn er i faresonen her. Kanskje er det kona som ha stått for all matlaging, spesielt middagsmat. Mange eldre menn kan ikke å koke poteter en gang, og da kan man skjønne at det blir problematisk hvis kona dør. Middagen blir ofte erstattet med brødskiver, eller rett og slett ingenting. Dette er ting som familien må plukke opp. Det er ikke nødvendigvis sånn at man må sette i gang med store matlagingskurs. Ferdigmiddager kan være vel så bra, eller man kan sjekke opp om man kan benytte seg av «middag på døren» i regi av storkjøkken og hjemmehjelptjenester.\nSom gammel skal man ha noen kg ekstra på kroppen, det er bare sunt! Blir man syk en dag så er kroppen mye bedre rustet for å takle sykdom om man veier et par kg for mye enn et par for lite. Selv om alle bør ha et kosthold med mye frukt, grønnsaker og fiber, så er det ikke alltid sånn at det er det man skal fokusere mest på hos de aller eldste, spesielt ikke hvis de er syke og/eller har lav vekt fra før. Da kan sjokoladekaka til ettermiddagskaffen være svært verdifull, og det å bytte ut lettrømme med sæterrømme kan være et viktig steg for å øke det totale energiinntaket i løpet av en dag. Sånt må man vurdere individuelt avhengig av hvilken situasjon den eldre er i, med tanke på sykdom, nåværende vekt, trivsel og fremtidsutsikter."
  },
  {
    "objectID": "artikler/helsa-til-bestemor.html#hva-er-viktigst",
    "href": "artikler/helsa-til-bestemor.html#hva-er-viktigst",
    "title": "Tenk på helsa til bestemor!",
    "section": "Hva er viktigst?",
    "text": "Hva er viktigst?\nMitt budskap til deg er altså at man skal tenke gjennom og undersøke hvordan kostholdet og ernæringssituasjonen er hos dine gamle familiemedlemmer, og sette i gang tiltak dersom det er noe som ikke virker bra. Sett deg ned og slå av en prat, hør hva de selv har å si om appetitt og matinntak. Hjelp de å skjønne at det er sunt å ha litt fett på kroppen, og at det er viktig å både få i seg nok mat og å kose seg med maten. Ta en titt i kjøleskapet for å se hvordan situasjonen er der; er det mye gammel mat som har gått ut på dato? Går det i brødskiver med syltetøy? Hva med drikke? Har du en enslig besteforelder, foreslå at dere lager middag sammen en dag! Er han/hun plassert på sykehjem, så prat med personalet om hvor mye de spiser, og si fra hvis du vet om et favorittpålegg eller de har gitt uttrykk for at det er noe de ikke er helt fornøyd med. Man betaler en god del penger for å være på sykehjem, så riktig kosthold er det minste man skal forlange.\nVi lever stadig lengre, og det er viktig å huske at selv om man bikker 80 år, så trenger kroppen fortsatt mat og pleie for å holde oss gående. Ei dame på 80 kan fint leve 10 år til, men da trenger hun nok og riktig mat. Det er ikke alltid så lett å passe på sånt selv når man blir gammel, spesielt hvis man kommer i stressende situasjoner, som sykdom eller tap av ektefelle. Det er da vi som barn og barnebarn har ansvar for å følge opp, og da er mitt spørsmål til deg; gjør du det?\nSjekk også ut Stine sin blogg!"
  },
  {
    "objectID": "artikler/hamstrings.html",
    "href": "artikler/hamstrings.html",
    "title": "Hva er den beste metoden for å tøye hamstrings?",
    "section": "",
    "text": "Tøyning av Hamstrings (bakside lår) er noe mange utfører i forbindelse med trening da det er vanlig å oppleve denne muskelgruppen som stram og lite fleksibel. Nedsatt bevegelsesutslag i Hamstrings kan være med å påvirke hvordan vi beveger oss og vår evne til å utføre løps- og styrkeøvelser. I denne saken får du en innføring i hvordan du kan gjøre noe med akkurat dette!\nArtikkelen er originalt publisert på Martin sin egen side.\nEt eksempel på en bevegelse der stramme Hamstrings kan være et problem er knebøy. Hamstrings har nemlig utspring på bekkenet vårt og dermed kan føre til en posterior tilt (bekkenet tilter bakover) når man går dypt med økende fleksjon (bøy) i hofte. Dette vil igjen kunne medføre en fleksjon (krumming) av korsryggen og er noe man ikke ønsker under vektbelastning siden det øker skjærkreftene mellom ryggvirvlene.\nStrekkskader innenfor løpsidretter er heller ikke uvanlig og nedsatt muskulær strekklengde, men også overbelastning og tidligere strekkskader, er noen av årsakene til dette. Dette er noe som kan og bør forebygges. Økt bevegelsesutslag i Hamstrings kan dermed være en løsning. Det er likevel ikke alle tøyninger av bakside lår som virkelig fører til økt bevegelsesutslag og mange opplever at denne muskelgruppen sjelden responderer særlig på de mest tradisjonelle metodene."
  },
  {
    "objectID": "artikler/hamstrings.html#er-de-klassiske-metodene-gode-nok",
    "href": "artikler/hamstrings.html#er-de-klassiske-metodene-gode-nok",
    "title": "Hva er den beste metoden for å tøye hamstrings?",
    "section": "Er de klassiske metodene gode nok?",
    "text": "Er de klassiske metodene gode nok?\nHamstrings, som består av Biceps Femoris, Semimembranosus og Semitendinosus, fungerer både som knefleksor (bøy) og hofteekstensor (strekk). Den vanligste metoden man ser for tøyning av denne muskelgruppen er stående eller sittende med strakt eller lett bøyd kne samtidig som man lener overkroppen fremover for å skape en strekk på baksiden. Denne metoden har jeg selv benyttet meg av, men har aldri opplevd noen særlig forbedring. Denne erfaringen samsvarer med mange andres og det er derfor på tide å forsøke andre metoder som virkelig gir resultater.\nI videoen under ser du hvordan man kan benytte en mer aktiv tilnærming for å øke bevegelsesutslaget. For min del har den så langt vist lovende resultater og jeg oppfordrer deg til å gi den et forsøk og legge igjen en kommentar om hvordan den fungerte for deg. Vil også kreditere fysioterapeut Lennart Krohn-Hansen som først delte videoen. Vil likevel dele den videre herfra da den er et godt eksempel på aktiv tøyning av Hamstrings.\nSom du ser på videoen er det umiddelbart en endring i bevegelsesutslaget etter noen repetisjoner med tøyningen. En ting jeg savnet i videoen er fokuset på personens respirasjon. Mange opplever bedre effekt av tøyninger dersom man samtidig puster dypt med mellomgulvet (diaphragma).\nDet kan likevel være verdt å nevne at endringen vi ser i videoen ikke nødvendigvis bare er et resultat av økt fleksibilitet i Hamstrings, men at også spenningen kan endres i andre strukturer som fascien (bindevevet). Etter mitt syn er nok ikke effekten av denne type tøyning en forlengelse av muskelfibre og flere sarkomerer i serie, men et resultat av spenningsforandringer i muskulaturen.\nMuskelgrupper som oppleves som stramme og korte er ikke nødvendigvis forkortede strukturer, men kan være resultat av at enkelte muskelgrupper “jobber overtid” sammenlignet med sine synergister (medhjelpere). De blir enkelt forklart overaktive (hypertonus). Muskelspenninger kan også være forårsaket av at noen muskelgrupper jobber mye hardere på grunn av at andre muskelgrupper ikke jobber godt nok eller bidrar med nok kraft eller stabilitet.\nVed denne tøyningen ser man at personen blir bedt om å strekke ut låret og deretter trekke tærne oppover mot dorsalfleksjon i ankel. Dette innebærer aktivering av antagonistene til Hamstrings og Gastrocnemius (leggmuskel som også bøyer i kneet) – hovedsakelig Quadriceps og Tibialis anterior. Denne metoden, at man aktiverer muskulaturen på motsatt side av leddet samtidig som man setter fokusmuskelen på strekk, viser seg ofte å ha en god effekt når det gjelder fleksibilitet. Aktiv tøyning viste seg også å være mer effektivt enn passiv tøyning i studien som ble gjennomført av Fasen, J.M et al (2009): A randomized controlled trial of hamstring stretching: comparison of four techniques.\nI Hamstrings sitt tilfelle er det viktig å være klar over at den både bøyer i kneet og strekker ut i hoften, og at manglende hjelp fra setemuskulaturen (hovedsakelig Gluteus maximus) kan medføre at Hamstrings blir belastet mer enn optimalt. I slike tilfeller kan aktiveringsøvelser og styrketrening for setemuskulaturen være et godt valg. Glute bridge, hip thrust, reverse hyper og quadruped hip extension er fine øvelser for dette.\nLes gjerne denne artikkelen av Eric Cressey der han skriver om ulike årsaker til stramme Hamstrings"
  },
  {
    "objectID": "artikler/hamstrings.html#andre-faktorer",
    "href": "artikler/hamstrings.html#andre-faktorer",
    "title": "Hva er den beste metoden for å tøye hamstrings?",
    "section": "Andre faktorer",
    "text": "Andre faktorer\nEn annen faktor som kan spille inn på Hamstrings sitt bevegelsesutslag er posisjoneringen av bekkenet. Anterior tilt (forovertilt) er ikke uvanlig og kan blant annet være resultat av nedsatt fleksiblitet i hoftebøyerne og erector spinae, samt manglende kraft i magemuskulatur, setemuskulatur og hamstrings.\n\nPå bildet over ser man at et forovertiltet bekken kan medføre økt drag i Hamstrings som har utspring på Tuber Ischiadicum (sitteknuten) og fester på lår-og leggbeinet. Dette vil medføre at Hamstrings er noe på strekk i utgangspunktet og løsningen da kan være å øke fleksibiliteten i hofteleddsbøyerne (hovedsakelig iliopsoas og rectus femoris) for å optimalisere lengde-spenningsforholdet i Hamstrings.\n\nÅrsakene til nedsatt fleksibilitet i hofteleddsbøyerne kan være mange, men mye sitting, muskulære ubalanser og manglende styrke og koordinasjon mellom muskelgruppene i mage, rygg og bekken er mulige medvirkende årsaker.\nÅ styrke Hamstrings vil også være av stor betydning for å holde seg skadefri og prestere optimalt ved løping, styrketrening og andre aktiviteter. Ta derfor også en titt på innlegget om Hamstring Curl i slynge som jeg skrev for en tid tilbake der man trener muskelgruppen på en måte som virkelig gir en utfordring."
  },
  {
    "objectID": "artikler/god-kostdebatt.html",
    "href": "artikler/god-kostdebatt.html",
    "title": "Oppskriften på en god kostdebatt?",
    "section": "",
    "text": "Kostdebatten som har rast i media det siste året har ikke vært spesielt ryddig. Ofte skulle man tro at fokuset ligger et helt annet sted enn på å komme til en enighet om hva som er det beste kostholdet. Prestisje og det å “ha rett” ser ut til å være viktigere enn å komme fram til en god løsning. Hva må til for at vi skal få til en fruktbar debatt, som folkehelsen på sikt kan dra nytte av?\nForhåpentligvis har alle parter i debatten det samme overordnede målet, nemlig en forbedret folkehelse. Hvorfor er vi ikke da mer interesserte i å komme sammen og diskutere de ulike synspunktene, og i samråd med nyere studier og forskningsresultater komme fram til en felles løsning. Så lenge alle insisterer på å stå på sitt, kommer vi hvertfall ingen vei. I det minste burde vi være mer åpne om at vi per i dag ikke kan si så veldig mye sikkert når det kommer til kosthold, og at det er svært vanskelig å gjøre studier som isolerer effekten av enkelte næringsstoffer eller matvarer. I tillegg er folk forskjellige, og de samme kostrådene kan ikke være optimale for alle, slik at en individuell tilnærming vil være helt nødvendig."
  },
  {
    "objectID": "artikler/god-kostdebatt.html#vi-må-bli-enige-om-hva-vi-diskuterer",
    "href": "artikler/god-kostdebatt.html#vi-må-bli-enige-om-hva-vi-diskuterer",
    "title": "Oppskriften på en god kostdebatt?",
    "section": "Vi må bli enige om hva vi diskuterer",
    "text": "Vi må bli enige om hva vi diskuterer\nHvis du ser på kostdebatten slik den er i dag, så er det tydelig at de ulike partene diskuterer på ulikt grunnlag. Det første som må skje for at debatten i mine øyne skal komme på rett kjøl igjen, er at man holder seg til det man diskuterer. Hvis målet med debatten er å finne ut hvilket kosthold som er det beste for helsen, så må ting som bærekraft og solidaritet med fattige land holdes utenfor. Da må man rett og slett fokusere på hvilken effekt kostholdet har på helsen, uavhengig av andre faktorer. Disse andre tingene har helt klart sin plass i utarbeidelsen av kostråd for en større populasjon, men i forhold til helsespørsmålet for enkeltindividet blir det en annen diskusjon.\nNår man skal lage anbefalinger for større grupper, må man selvfølgelig ta hensyn til at det skal være nok mat til alle og at alle skal ha mulighet til å følge anbefalingene. Dette er helsepolitiske spørsmål som helt klart spiller inn på hvordan kostrådene blir seende ut, men man burde da også være åpne om at dette er tilfelle, og at helse ikke er det eneste hensynet som prioriteres."
  },
  {
    "objectID": "artikler/god-kostdebatt.html#vi-må-bli-enige-om-hvem-vi-diskuterer",
    "href": "artikler/god-kostdebatt.html#vi-må-bli-enige-om-hvem-vi-diskuterer",
    "title": "Oppskriften på en god kostdebatt?",
    "section": "Vi må bli enige om hvem vi diskuterer",
    "text": "Vi må bli enige om hvem vi diskuterer\nNår vi diskuterer kosthold, er det viktig å ha for seg at folk er ulike og har ulike behov. Derfor er det viktig å gjøre det helt klart hvem sitt kosthold man diskuterer. Er det snakk om en frisk befolkning, eller diskuterer vi kanskje kosthold for diabetikere? Hva med hjertepasienter, epileptikere eller folk med ulike funksjonshemninger? Alle vil ha ulike behov for diverse næringsstoffer, og når vi blander alle disse gruppene sammen i samme diskusjon, blir det bare surr.\nI tillegg til at folk er ulike, så må vi også ha klart for oss om vi diskuterer kostholdsanbefalinger til enkeltpersoner eller til større grupper. Når det gjelder kostråd på individnivå, kan kostholdet tilpasses dette individets situasjon og utgangspunkt. Dette faller litt bort når man skal gi anbefalinger til større grupper, og disse rådene blir nødvendigvis mer generelle. Målet med kostholdsråd til større grupper må være at dersom hele gruppen følger disse rådene, vil det bli en gjennomsnittlig forbedring i helsen til folk. Det vil ikke dermed si at disse rådene er optimale for hver enkelt, for som nevnt i forrige avsnitt vil folk med ulikt utgangspunkt har ulike behov."
  },
  {
    "objectID": "artikler/god-kostdebatt.html#vi-må-bli-enige-om-definisjonene-på-det-vi-diskuterer",
    "href": "artikler/god-kostdebatt.html#vi-må-bli-enige-om-definisjonene-på-det-vi-diskuterer",
    "title": "Oppskriften på en god kostdebatt?",
    "section": "Vi må bli enige om definisjonene på det vi diskuterer",
    "text": "Vi må bli enige om definisjonene på det vi diskuterer\nPå dette punktet er det naturlig å ta opp debatten om lavkarbo. Her er det helt klart behov for å bli enige om hva man legger i det begrepet før det i det hele tatt et vits i å diskutere det. Om man diskuterer lavkarbo og opererer med to helt ulike meninger om hva lavkarbo er, er det uunngåelig at man ender opp med å snakke forbi hverandre. En løsning kommer man hvertfall ikke fram til, og det vanlige er at man ender opp med å stå å kritisere hverandre i stedet for å fokusere på det man er enige og uenige om.\nPå samme måte må vi være enige om hva som er alternativet til lavkarbo. Er dette et kosthold i tråd med de offentlige anbefalingene, eller er det et typisk norsk kosthold med et stort innslag av ferdigmat og enkle løsninger?\nEt veldig godt eksempel på dette er saken fra dagbladet nylig, der Sunt Hjem hadde hjulpet en familie å legge om kostholdet til en form for lavkarbokosthold. I artikkelen ble også en ernæringsfysiolog intervjuet, og et av spørsmålene var:\n“Kan barn spise lavkarbo?”\nSvaret ernæringsfysiologen gav på dette spørsmålet var:\n“Nei, barn skal ikke gå på ekstrem lavkarbodiett”.\nProblemet med denne uttalelsen er at det aldri var snakk om noen ekstrem lavkarbodiett. Fokuset i den artikkelen var på å kutte ut inntaket av ferdigmat og halvfabrikata, og begynne å lage maten fra bunnen av med rene råvarer. Når man på denne måten legger andre meninger i munnen på de man diskuterer med, og deretter argumenterer mot disse (stråmannsargumentasjon), kommer man ingen vei!\nDette var bare et av mange eksempler på at man snakker forbi hverandre, nettopp fordi man opererer med ulike definisjoner av det som diskuteres. Dette er veldig ødeleggende, og hindrer det jeg ville sett på som en god debatt. Om man er enige om hva man diskuterer, kan fokuset legges på de tingene man er enige om, for det er faktisk en del ting alle er enige om!"
  },
  {
    "objectID": "artikler/god-kostdebatt.html#baser-debatten-på-fakta-ikke-følelser",
    "href": "artikler/god-kostdebatt.html#baser-debatten-på-fakta-ikke-følelser",
    "title": "Oppskriften på en god kostdebatt?",
    "section": "Baser debatten på fakta, ikke følelser",
    "text": "Baser debatten på fakta, ikke følelser\nDet er klart at når man har jobbet med noe i mange år, så blir meningene våre farget av nettopp det. Ingen liker at andre forteller at du tar feil, spesielt ikke når dette er noe du jobber med til daglig. Men, som nevnt innledningsvis, så håper jeg at alle parter i kostdebatten har det samme overordnede målet, nemlig en forbedring av folkehelsen. Da er det på tide å innse at om vi skal komme noen vei, så må vi være åpne for å høre på hva motparten har å si. Når det kommer relevante forskningsresultater, må vi være i stand til å se objektivt på disse, og være villige til å endre meningene våre dersom dokumentasjonen for noe annet er sterk nok. Om man ikke er villig til å høre på ting som strider mot egne meninger, er det et klart tegn på at det viktigste er å “ha rett”, og ikke å finne svaret på spørsmålet.\nSå lenge forskningen ikke er entydig og gir oss noen klare svar, må et minstekrav være at man i det minste er åpen om at vi ikke kan trekke noen klare konklusjoner, og at vi inntil videre i stor grad baserer oss på hypoteser og konsensus, ikke klare beviser. Nå må det understrekes at forskningen nok aldri kommer til å gi oss noen klare svar når det kommer til kosthold, men jo mer informasjon som blir tilgjengelig, jo bedre grunnlag har vi for å gi anbefalinger.\n\nHva mener du? Hva må til for å få til en god debatt?"
  },
  {
    "objectID": "artikler/fysisk-aktivitet-lenger-liv.html",
    "href": "artikler/fysisk-aktivitet-lenger-liv.html",
    "title": "Fysisk aktivitet for et lengre liv",
    "section": "",
    "text": "Fysisk aktivtet er grunnleggende for å oppnå god helse og å redusere risikoen for livsstilsykdommer. Tidligere har fysiskt aktivitet vært nødvendig for å skaffe mat og husly. Når huslyet er permanent og byttedyrene ligger ferdig oppdelt i butikken vi ruller til på fossilt brennstoff er behovet for å bevege seg for bevegelsens skyld en relativt ny situasjon vi befinner oss i. Aktivitet har således fått verdi i seg selv – bevegelse for å opprettholde god funksjon og god helse."
  },
  {
    "objectID": "artikler/fysisk-aktivitet-lenger-liv.html#anbefalinger",
    "href": "artikler/fysisk-aktivitet-lenger-liv.html#anbefalinger",
    "title": "Fysisk aktivitet for et lengre liv",
    "section": "Anbefalinger",
    "text": "Anbefalinger\nI store deler av verden faller aktivitetsnivået i befolkningen dramatisk. WHO  (World Health Organization) anbefaler minst 150 minutter med moderat til anstrengende fysisk aktivitet i uken i aldersgruppen 18-64 år. Helsedirektoratet anbefaler minimum 30 minutter hver dag, eller 180 minutter i uken for voksne og det dobbelte for barn. Er målet å vedlikeholde eller fremme vektnedgang er anbefalingen for voksne også 60 minutter om dagen, mens WHOs anbefalinger går opp til 300 minutter i uken, der det kan fordeles mellom anstrengende og moderat aktivitet. Det er altså relativt stor enighet om disse anbefalingene.\nBåde Helsedirektoratet og WHO anbefaler muskelstyrkende aktivitet to ganger i uken for en voksen befolkning. Ifølge Mayo Clinic Proceedings utfører menn med fedme helt ned i 3.6 timer anstrengende fysisk aktivitet i året, mens kvinner kun har en time i snitt."
  },
  {
    "objectID": "artikler/fysisk-aktivitet-lenger-liv.html#hva-bidrar-trening-med",
    "href": "artikler/fysisk-aktivitet-lenger-liv.html#hva-bidrar-trening-med",
    "title": "Fysisk aktivitet for et lengre liv",
    "section": "Hva bidrar trening med?",
    "text": "Hva bidrar trening med?\nFysisk aktivitet bidrar til å bedre metabolsk og kardiovaskulær helse, opprettholde funksjon og en kan se endringer i genuttrykket ved fysisk aktivitet som assosieres med redusert sykdomsrisiko og bedret helse. I en stor studie som samler data fra seks kohortstudier som samlet hadde  654.287 deltagere fra 21 til 90 år ville forskerne se hvor mye forventet levealder økte med økende grad av fysisk aktivitet sammenlignet med null fysisk aktivitet.\nIfølge studien gir fysisk aktivitet tilsvarende raskt gange opptil 75 minutter, eller halvparten av WHO-anbefalingene, en forventet økning i forventet levealder på 1.8 år etter fylte 40 år. Nivåer over anbefalte WHO-verdier ga forventet økning på 3.4-4.5 år.  På det høyeste aktivitetsnivået, 450 + minutter i uken eller rett over en time om dagen ser en økning på 7.2 år etter fylte 40 år. sammenlignet med total inaktivitet .\nFysisk aktivitet ga god effekt hos både normalvektige, overvektige og de med fedme. Sammenlignet med å ha fedme grad 2 (BMI på over 35) og å være normalvektig og aktiv var forventet levealder 7.2 år lengre. Å være inaktiv og normalvektig ga 3.1 år lavere forventet levealder enn å ha fedme ( BMI 30- 34.9) og å være aktiv.\nEn åpenbar begrensning er at datene er selvrapporterte, og således ikke validert. En kan også regne med at mer aktivitet vil være en indikator på god helse og en helsefremmende livsstil i utgangspunktet. Likevel tyder resultatene på at fysisk aktivitet er en god investering som kan gi avkastning livet ut.\nVidere har noen gjort matematiske krumspring og foreslått at hvert minutt med fysisk aktivitet kan øke livslengden med 7 minutter, men med så usikre data er det mer en artig tabloid vinkling enn noe du realistisk sett kan forvente. Det er imidlertid liten tvil om at tid investert i fysisk aktivitet i befolkningen kan gi store utslag, og er vel verdt det."
  },
  {
    "objectID": "artikler/fysisk-aktivitet-lenger-liv.html#livskvalitet-og-gjennomføring",
    "href": "artikler/fysisk-aktivitet-lenger-liv.html#livskvalitet-og-gjennomføring",
    "title": "Fysisk aktivitet for et lengre liv",
    "section": "Livskvalitet og gjennomføring",
    "text": "Livskvalitet og gjennomføring\nLivskvalitet er vel så viktig som livslengde, så å finne fysisk aktivitet en trives med er viktig både for å gidde å gjennomføre den og for at den skal bidra så positivt som mulig til opplevelsen av livskvalitet. For noen er turer med hunden å foretrekke foran mer strukturert trening, noe som er helt flott.\nBåde fysisk aktivitet og å ikke bli overvektig eller utvikle fedme er positivt for helsen og forventet levealder, men å være inaktiv og normalvektig kan være mer uheldig enn å være overvektig og aktiv. Fysisk aktivitet kan bidra positivt til vektnedgang, men gir også god effekt selv om vektnedgangen uteblir."
  },
  {
    "objectID": "artikler/fysiologi/nyre3.html",
    "href": "artikler/fysiologi/nyre3.html",
    "title": "Nyrene del 3: Elektrolyttstatus og andre funksjoner",
    "section": "",
    "text": "Tilbake til artikkelserien om menneskets fysiologi\nI den første artikkelen om nyrene gikk jeg gjennom nyrenes oppbygging og anatomi, samt glomerulær filtrasjonsrate (GFR). Deretter tok jeg i den andre artikkelen for meg dette med væskebalanse og hvordan nyrene regulerer denne ved å produsere urin.  I denne artikkelen kommer jeg inn på hvordan nyrene regulerer utskillelsen og dermed blodkonsentrasjonene av de ulike elektrolyttene. Selv om filtrasjon av blodet og utskillelse av avfallsstoffer er nyrenes viktigste oppgave, har de også flere andre viktige funksjoner som jeg går igjennom i slutten av artikkelen."
  },
  {
    "objectID": "artikler/fysiologi/nyre3.html#regulering-av-elektrolytter-i-blodet",
    "href": "artikler/fysiologi/nyre3.html#regulering-av-elektrolytter-i-blodet",
    "title": "Nyrene del 3: Elektrolyttstatus og andre funksjoner",
    "section": "Regulering av elektrolytter i blodet",
    "text": "Regulering av elektrolytter i blodet\nI den andre artikkelen gikk jeg i dybden på hvordan nyrene produserer urin, og hvordan utskillelsen av væske og natrium reguleres. Dette er svært viktig, ettersom natrium også er sentralt når det kommer til å regulere konsentrasjonene av veldig mange andre molekyler. Inntaket av de ulike næringsstoffene varierer, og for å opprettholde riktig balanse må også utskillelsen av de enkelte molekylene reguleres hver for seg.\nNatrium er viktig for aktiv reabsorbsjon og ekskresjon av en rekke metabolitter, så man skulle tro at endringer i natriumkonsentrasjonene ville påvirke utskillelsen av de andre. Heldigvis har vi en rekke hormoner som spesifikt påvirker reabsorbsjon og ekskresjon av ulike metabolitter, noe som gjør at nyrene kan regulere dette veldig godt. Her vil jeg gå inn på mekanismene som ligger til grunn for nyrenes regulering av kalium, kalsium, fosfat og magnesium, som alle er viktige mineraler i kroppen.\n\nKalium\nKalium er vår viktigste intracellulære elektrolytt, og ekstracellulær konsentrasjon er så liten at den raskt kan overskrides av kaliuminnholdet i et enkelt måltid. Det er ekstremt viktig at denne konsentrasjonen reguleres nøye, ettersom små avvik kan medføre store konsekvenser som først og fremst rammer hjertet. Denne konsentrasjonen reguleres først og fremst ved utskillelsen gjennom nyrene, og dette stiller store krav til nyrene om å hele tiden tilpasse utskillelsen slik at den står i forhold til variasjoner i inntaket. Som nevnt i artikkelen om kalium så reguleres blodkonsentrasjonen også i stor grad ved at Na/K-pumpen i alle celler pumper kalium inn i cellene i bytte mot natrium, og dette utgjør førstelinjeforsvaret mot små endringer i kaliumhomeostasen. Et overskudd av kalium i blodet vil raskt transporteres inn i cellene og holdes der til nyrene får skilt ut det overflødige. Transporten av kalium inn i cellene via Na/K-pumpen stimuleres av hormonene aldosteron, insulin og katekolaminene adrenalin/noradrenalin. Acidose vil øke konsentrasjonen av kalium i blodet, mens alkalose reduserer den. Mekanismene er ikke fullstendig kartlagt, men en av dem er via påvirkning på Na/K-pumpen.\nNår det gjelder nyrenes utskillelse av kalium, så styres disse av de kjente prosessene filtrasjon, reabsorbsjon og ekskresjon. Filtrasjonsraten er normalt sett helt konstant, og reabsorbsjonen i proksimale tubuli er nesten fullstendig. Det meste styres med andre ord av sekresjonen, som foregår i distale tubuli og i samlerørene. I disse delene av tubuli kan kalium både reabsorberes og sekreres, avhengig av kroppens behov. Utskillelsen må matche inntaket, og dersom vi får i oss veldig mye kalium kan utskillelsen til og med overgå den mengden som blir filtrert, noe som vitner om svært effektive mekanismer.\nMekanismen for kaliumsekresjon i distale tubuli er todelt, og foregår i principalcellene. Først vil en Na/K-pumpe frakte kalium inn i epitelcellene i bytte mot natrium, som da reabsorberes. Deretter vil den høye kaliumkonsentrasjonen inne i cellene føre til at kalium diffunderer passivt over i tubuli som følge av en høy elektrokjemisk gradient. Ved kaliummangel kan de interkalerte epitelcellene bidra til reabsorbsjon av kalium, trolig i bytte mot hydrogenioner, men dette er normalt sett mindre viktig. Sekresjonen av kalium stimuleres av økte kaliumnivåer i blodet (øker sekresjonen ved å stimulere Na/K-pumpen, øke den elektrokjemiske gradienten og å stimulere aldosteron), økt aldosteronnivå (aktiverer Na/K-pumpen og øker samlerørenes permeabilitet for kalium)\n\nSekresjon av kalium (1)\n\n\nFosfat\nOpphopning av fosfat er en veldig vanlig konsekvens ved nyresvikt, og dette har som nevnt tidligere en del uheldige konsekvenser. Utskillelsen av fosfat kan enkelt og greit forklares med at nyrene har en viss transportmaksimum for reabsorbsjon av fosfat, og alt som filtreres som overskrider dette vil skilles ut. Dersom konsentrasjonene i blodet ikke er store nok til at vi fyller denne maksimale grensen, så reabsorberes alt, og mesteparten av dette reabsorberes i proksimale tubuli via en natrium-fosfat-kotransporter.\nFosfatutskillelsen reguleres hovedsakelig ved hjelp av to hormoner, som begge reduserer reabsorbsjonen og derfor øker utskillelsen. Det første hormonet er paratyroideahormon (PTH), som skilles ut som respons på synkende kalsiumkonsentrasjon i blodet. Ved å øke utskillelsen av fosfat øker frigjøringen av beinmineraler, og dermed øker nivåene av kalsium. Det andre hormonet er fibroblast vekstfaktor 23 (FGF-23), som produseres i beinvevet. Dette stimuleres direkte av økende fosfatkonsentrasjon.\n\n\nKalsium\nI blodet finner vi kalsium i tre ulike former. Den aktive formen er fritt, ionisert kalsium. I tillegg finner vi det bundet til plasmaproteiner eller anioner som fosfat/citrat. Konsentrasjonene av ionisert kalsium er nøye kontrollert, og hovedsakelig styres dette av de kalsiumregulerende hormonene PTH og kalsitonin fra biskjoldbruskkjertelen, som hhv øker og reduserer blodkonsentrasjonen. Avvik fra normalnivåene kan medføre problemer med signaloverføringen i nervecellene, som kan gi muskulære problemer. Endringer i blodets syre/base-status kan påvirke i hvor stor grad kalsium binder til de ulike plasmaproteinene, og dermed også konsentrasjonene av ionisk kalsium i blodet. Ved acidose vil mindre binde til proteiner og mer ionisk kalsium blir tilgjengelig. Ved alkalose skjer det motsatte, og konsentrasjonene av aktivt kalsium synker.\nUtskillelsen av kalsium over nyrene styres av filtrasjon og reabsorbsjon. Det foregår ingen sekresjon av kalsium. Proteinbundet kalsium filtreres ikke i nyrene ettersom proteinene er for store til å trenge gjennom kapillærveggen i glomerulus, noe som gjør at bare om lag halvparten av kalsiumet vi har i blodet filtreres. Normalt sett vil så godt som alt sammen reabsorberes, men dette kan reguleres etter kroppens behov (som følge av inntak/absorbsjon i tarmen). I proksimale tubuli reabsorberes kalsium først og fremst paracellulært sammen med væske. I distale tubuli skjer reabsorbsjonen ved aktiv transport. Først transporteres kalsiumet inn i epitelcellene gjennom en kalsiumtransportkanal, og deretter fra epitelcellene og til blodet enten gjennom en energikrevende kalsiumtransporter eller i bytte mot natrium gjennom en Na/Ca-kotransporter.\n\nReabsorbsjon av kalsium (1)\nDet er hovedsakelig PTH som regulerer (øker) den aktive reabsorbsjonen av kalsium. Den passive reabsorbsjonen i proksimale tubuli er ikke påvirket av PTH ettersom det foregår ved diffusjon sammen med væske, og avhenger mest av hvor stor reabsorbsjonen av væske er. Ved økt blodtrykk synker denne, og da vil også mer kalsium skilles ut. Ved lavt blodtrykk vil imidlertid kalsiumutskillelsen på grunn av samme mekanisme reduseres. Inntaket av salt vil på grunn av økt natriumutskillelse øke utskillelsen av kalsium, noe som er en grunn til å begrense saltinntaket. Metabolske syre/base-forstyrrelser vil også påvirke kalsiumreabsorbsjonen. Ved acidose (som reduserer binding til plasmaproteiner) vil reabsorbsjonen av kalsium i distale tubuli hemmes, slik at mer kalsium skilles ut i urinen. Det motsatte er tilfelle ved alkalose.\n\n\nMagnesium\nMesteparten av magnesiumet i kroppen er lagret i beinvevet eller lagret intracellulært, noe som gjør at bare en veldig liten del befinner seg i blodet, hvorav halvparten i tillegg er proteinbundet og derfor ikke filtreres i nyrene. Ettersom magnesium er svært viktig for en lang rekke prosesser er det viktig at nivåene i blodet reguleres nøye. Nyrene regulerer derfor magnesiumutskillelsen etter hvor stort opptaket fra tarmen er. Kapasiteten for å øke utskillelsen er stor, og den kan også reduseres til tilnærmet ingenting om inntaket er lavt. Hovedsakelig reabsorberes magnesium i proksimale tubuli og i Henles sløyfe.\nUtskillelsen av magnesium økes ved økte plasmanivåer av magnesium eller kalsium og ved økt blodvolum/høyt blodtrykk."
  },
  {
    "objectID": "artikler/fysiologi/nyre3.html#nyrenes-øvrige-oppgaver",
    "href": "artikler/fysiologi/nyre3.html#nyrenes-øvrige-oppgaver",
    "title": "Nyrene del 3: Elektrolyttstatus og andre funksjoner",
    "section": "Nyrenes øvrige oppgaver",
    "text": "Nyrenes øvrige oppgaver\nNyrenes øvrige oppgaver er varierte, men omhandler hovedsakelig å opprettholde homeostasen i kroppen.\n\nRegulering av blodtrykk\n\nNyrene er viktige for langtidsreguleringen av blodtrykket, noe som hovedsakelig skjer ved å skille ut væske og salter i riktige mengder. På kort sikt påvirker nyrene blodtrykket ved å skille ut og aktivere hormoner som er med å regulere blodtrykket, som renin og angiotensin II.\n\nRegulere syre/base-balansen\n\nVed å aktivt skille ut syrer og baser fra blodet er nyrene, sammen med lungene, viktige for å opprettholde blodets fysiologiske pH. Nyrenes regulering omtales som metabolsk, mens lungenes bidrag omtales som respiratorisk. Nyrene er alene om å kunne skille ut svovel- eller fosforholdige syrer. Metabolske syre/base-forstyrrelser er en vanlig konsekvens av nyresvikt.\n\nRegulerer produksjon av røde blodceller\n\nNyrene produserer hormonet erytropoietin (EPO), som stimulerer beinmargen til å produsere røde blodceller. Normalt sett produserer nyrene så godt som all EPO som skilles ut i blodet, og anemi er en vanlig konsekvens ved nyresvikt.\n\nAktiverer D-vitamin\n\nI artikkelen om D-vitamin kan du lese at dette vitaminet krever to metabolske omdanninger for å produsere den aktive metabolitten. Den første omdanningen skjer i leveren, mens den andre skjer i nyrene. Dette er viktig for at D-vitamin skal kunne øke opptaket av kalsium som er viktig for beindannelsen. Også inaktiveringen av vitaminet skjer i nyrene, noe som er viktig for å kunne regulere effekten.\n\nDegradering av peptidhormoner\n\nDegradering av noen hormoner, deriblant insulin, skjer i nyrene, noe som er viktig for å regulere effekten av disse.\n\nNyrene produserer glukose\n\nLeveren er det organet som i størst grad produserer glukose fra protein og fett dersom glukosetilførselen ikke dekker kroppens behov. Glukoneogenesen foregår også i nyrene, og under langvarig faste kan kapasiteten her komme opp mot leverens nivå."
  },
  {
    "objectID": "artikler/fysiologi/nyre3.html#nyrene-er-fantastiske",
    "href": "artikler/fysiologi/nyre3.html#nyrene-er-fantastiske",
    "title": "Nyrene del 3: Elektrolyttstatus og andre funksjoner",
    "section": "Nyrene er fantastiske",
    "text": "Nyrene er fantastiske\nI disse tre første artiklene om nyrene har du fått innblikk i det brede spekteret av oppgaver som utføres av nyrene, og du kan sannsynligvis tenke deg hvor mye som går galt på en gang dersom nyrene skulle slutte å fungere. I den neste og siste artikkelen kommer jeg inn på nyresvikt, hva som forårsaker det og hva konsekvensene av dette er.\nInformasjonen i denne artikkelen er basert på lærebøker i fysiologi (1) og ernæring (2). Artikkelen er ment å gi en oversikt, og jeg anbefaler interesserte å undersøke i bøkene for nærmere beskrivelse av detaljer.\nTakk til Thomas Olsen for gjennomlesing og innspill.\n\nGuyton A, Hall J: Textbook of Medical Physiology, 12 edn: Saunders/Elsevier; 2011.\nErdman JW, Macdonald IA, Zeisel SH (eds.): Present Knowledge in Nutrition, 10 edn: Wiley-Blackwell; 2012."
  },
  {
    "objectID": "artikler/fysiologi/nyre1.html",
    "href": "artikler/fysiologi/nyre1.html",
    "title": "Nyrene del 1: Oppbygging og glomerulær filtrasjonsrate",
    "section": "",
    "text": "Tilbake til artikkelserien om menneskets fysiologi\nFor at vi skal fungere normalt er vi avhengig av at konsentrasjonene av de ulike molekylene i blodet holder seg noenlunde på de nivåene de skal være. For mye eller for lite av noe vil i de fleste tilfeller føre til uønskede konsekvenser. Nyrene er ekstremt viktige i denne sammenhengen, ettersom de i stor grad styrer dette ved å regulere hvor mye vi skiller ut gjennom urinen. I denne artikkelen, som er den første av fire, får du en innføring i hvordan nyrene er bygget opp og hva glomerulær filtrasjonsrate er for noe."
  },
  {
    "objectID": "artikler/fysiologi/nyre1.html#nyrenes-anatomi-og-oppbygning",
    "href": "artikler/fysiologi/nyre1.html#nyrenes-anatomi-og-oppbygning",
    "title": "Nyrene del 1: Oppbygging og glomerulær filtrasjonsrate",
    "section": "Nyrenes anatomi og oppbygning",
    "text": "Nyrenes anatomi og oppbygning\nVi har to nyrer som ligger plassert på den bakre bukveggen, utenfor selve bukhulen. En voksen nyre er på størrelse med en knyttneve og veier om lag 150g. På siden som vender inn mot midten av kroppen finner vi en åpning, nyrehilus, der nyrearterien, nyrevenen, lymfen, nervevev og urinlederen passerer inn i eller ut fra nyrene.\nNyrenes anatomi kan overordnes deles i to deler. Ytterst finner vi en beskyttende bindevevskapsel som kalles nyrebarken, som primært er der for å beskytte strukturene som ligger innenfor. Under/innenfor barken ligger nyremargen. I nyremargen finner vi strukturer som kalles nyrepyramider. Disse plasserer seg inntil nyrebarken, og toppen leder ut i samlerør som peker inn mot nyrebekkenet, som er hulrommet i midten som leder ut i urinlederen. Hver nyre har 8-10 slike nyrepyramider.\n\nDe funksjonelle enhetene i nyrene kalles nefroner. Hver nyre har omtrent en million slike enheter, og det er disse som filtrerer blodet og produserer urin. Omtrent 22% av alt blodet som forlater hjertet går til nyrene, noe som tilsvarer over en liter per minutt. Med tanke på nyrenes størrelse er dette en enorm blodtilførsel, og sammenlignet med hjernen så mottar nyrene syv ganger så mye blod med tanke på størrelsen. Dette gjør at nyrene også har en enorm tilførsel av oksygen, noe som er langt over deres metabolske behov. Dette ekstra oksygenet kan blant annet benyttes i reabsorbsjonsprosessene som beskrives mer i detalj i neste artikkel. Det systemiske blodtrykket har en viss påvirkning på nyrenes blodgjennomstrømning, men nyrene har autoreguleringsmekanismer (mer om dette lenger nede) som gjør at denne holder seg noenlunde konstant over en variasjon i det systemiske blodtrykket mellom 80-170 mmHg. Dette er viktig for nyrenes evne til å kontrollere urinproduksjonen. Blodet kommer til nyrene gjennom nyrearterien, og inne i nyrene fordeler blodet seg gjennom mindre arterioler. Nefronene inneholder et langt rørstystem, nyretubuli, som er dekket av tubulære epitelceller. Vevet som omkranser tubuli kalles interstitium. Nefronene har også to kapillærnettverk som er tilknyttet nyretubuli, ordnet slik at det er mulig for nyrene å filtrere og reabsorbere store mengder væske og metabolitter.\nDet første kapillære nettverket kalles glomerulus og ligger inne i Bowmans kapsel. Blodet fraktes til glomerulus gjennom den tilførende arteriolen, og videre gjennom den fraførende arteriolen. I glomerulus er det hydrostatiske trykket høyt, noe som presser væsken ut fra blodårene, over i Bowmans kapsel og deretter inn i proksimale tubuli som ligger i nyrebarken. Det andre kapillære nettverket består av peritubulære kapillærer. Her er det hydrostatiske trykket mye lavere, noe som muliggjør reabsorbsjon av væske og metabolitter som ikke skal skilles ut. Nyrene kan selv regulere trykket i glomerulus og de peritubulære kapillærene slik at filtrasjon og reabsorbsjon reguleres etter kroppens behov. Dette er ikke minst viktig ved store endringer i det systemiske blodtrykket, som ellers ville medført endringer i filtrasjonen.\nGlomerulus til venstre. Oversikt over nefron til høyre. (Proksimale tubuli i lyseblått, distale tubuli i grønt, samlerør i brunt)\nVæsken som filtreres i glomerulus kalles råurinen. Denne fraktes gjennom proksimale tubuli og videre gjennom Henles sløyfe, som er et segment av tubuli som beveger seg ned i nyremargen og opp igjen til barken. Anatomisk skiller vi mellom den nedadstigende og oppadstigende delen av Henles sløyfe. Den nedadstigende og begynnelsen av den oppadstigende delen har tynne epitelvegger, og kalles derfor det tynne segmentet. Resten av den oppadstigende delen har tykkere epitelvegger og kalles det tykke segmentet.\nPå slutten av det tykke segmentet finner vi et felt med spesialiserte tubulære epitelceller som heter Macula Densa, som er viktig for å regulere nefronfunksjonen ved at de er i direkte kontakt med tilførende og fraførende arteriolene som fører blodet gjennom glomerulus. Etter Macula Densa kommer vi over i distale tubuli, som befinner seg i nyrebarken, som til slutt tømmes over i samlerøret. Distale tubuli er bekledd av to typer epitelceller, prinipalceller og interkalerte celler, som har ulike egenskaper. Samlerørene er dekket av kubeepitelceller.\nSamlerørene fra flere nefroner slår seg sammen til større og større samlerør som går nedover i nyremargen og tømmer innholdet over i nyrebekkenet ved spissen av nyrepyramidene. Hver nyre har omtrent 250 store samlerør, og hver av disse samler urin fra omtrent 4000 nefroner."
  },
  {
    "objectID": "artikler/fysiologi/nyre1.html#glomerulær-filtrasjonsrate",
    "href": "artikler/fysiologi/nyre1.html#glomerulær-filtrasjonsrate",
    "title": "Nyrene del 1: Oppbygging og glomerulær filtrasjonsrate",
    "section": "Glomerulær filtrasjonsrate",
    "text": "Glomerulær filtrasjonsrate\nGlomerulær filtrasjonsrate (GFR) er et mål på hvor mye blodplasma som filtreres gjennom glomerulus. GFR bestemmes av det hydrostatiske og osmotiske trykket på hver side av kapillærmembranen (filtrasjonstrykket) og filtrasjonskoeffisienten (Kf), som er produktet av hvor stor filtrasjonsoverflaten er og dens permeabilitet. Det hydrostatiske trykket er høyere i kapillærene enn i tubuli, noe som fremmer filtrasjonen, mens det osmotiske trykket også er høyest i kapillærene og motvirker filtrasjon ved å holde væsken tilbake i blodårene. Permeabiliteten er høy. Til sammen gir dette en høy netto filtrasjon, og hele 20% av blodet som tilføres nyrene filtreres. Hos et gjennomsnittsmenneske gir dette en GFR på omtrent 125mL/min eller 180L/dag. Daglig variasjon i GFR skyldes normalt sett ikke endringer i Kf, men justeringer av det hydrostatiske trykket i kapillærene ved å regulere motstanden i tilførende og fraførende arteriole.\n\nGFR = Kf x netto filtrasjonstrykk"
  },
  {
    "objectID": "artikler/fysiologi/nyre1.html#hvordan-gfr-reguleres",
    "href": "artikler/fysiologi/nyre1.html#hvordan-gfr-reguleres",
    "title": "Nyrene del 1: Oppbygging og glomerulær filtrasjonsrate",
    "section": "Hvordan GFR reguleres",
    "text": "Hvordan GFR reguleres\nNår væske filtreres i glomerulus så vil det osmotiske trykket i blodårene øke (konsentrasjonen av osmotisk aktive metabolitter øker som følge av at væske føres over i nyretubuli), og dette reduserer GFR. Endringer i nyrenes blodtilførsel vil, dersom GFR er uendret, påvirke hvor stor andel av væsken som filtreres. Ved lav tilførsel vil en større andel filtreres og motsatt. Dette vil påvirke hvor stor endringen i det osmotiske trykket blir, som igjen vil gi en kompensatorisk endring i GFR. Dette gjør at en reduksjon i nyrenes blodtilførsel vil gi en reduksjon i GFR, som er en viktig tilpasning i en slik situasjon.\nGFR reguleres også hormonelt, og det viktigste hormonet er angiotensin II. Den inaktive formen, angiotensinogen, produseres i leveren. Angiotensinogen må deretter aktiveres til angiotensin I i en prosess som styres av renin, et enzym som produseres i nyrenes juxtaglomerulære celler. Den videre omdanningen til angiotensinogen II skjer ved hjelp av angiotensinkonverterende enzym (ACE) som hovedsakelig produseres i lungene, men også i nyrene og blodkarene. Som følge av fall i blodtrykket eller blodvolumet vil det produseres angiotensin II, og effekten i nyrene er konstriksjon av fraførende arteriole. Prostaglandiner og nitrogenoksid motvirker konstriksjon av tilførende arteriole. Dette motvirker fallet i GFR som vi ellers ville fått ved redusert systemisk blodtrykk, samtidig som det øker reabsorbsjonen av elektrolytter fra nuretubuli. På denne måten er angiotensin II med å gjenopprette blodtrykk og blodvolum.\nHovedmekanismen for den fysiologiske reguleringen av GFR er imidlertid nyrenes regulering av det hydrostatiske trykket i glomerulus, som styres ved å endre motstanden i de tilførende og fraførende arteriolene. Konstriksjon av tilførende arteriole vil redusere blodtilførselen og dermed redusere det hydrostatiske trykket i glomerulus. Konstriksjon av fraførende arteriole vil gjøre at blodet i større grad holdes tilbake i glomerulus, og det hydrostatiske trykket øker. Dilatasjon av de samme blodårene vil gi motsatt effekt. Konstriksjon av fraførende arteriole vil også redusere total blodtilførsel til nyrene, så om konstriksjonen av de fraførende arteriolene blir for stor så vil den kompensatoriske økningen i det osmotiske trykket overgå økningen av det hydrostatiske trykket og gjøre at nettoeffekten blir redusert GFR. For å oppsummere så vil konstriksjon av tilførende arteriole redusere GFR mens effektene av konstriksjon av fraførende arteriole er avhengig av hvor kraftig konstriksjonen er. Disse autoreguleringsmekanismene gjør at GFR holder seg mer eller mindre uendret på tross av svingninger i det systemiske blodtrykket, noe som gjør at filtrasjon og reabsorbsjon av de ulike metabolittene fungerer normalt.\nMacula Densa, de spesialiserte epitelcellene i overgangen mellom proksimale og distale tubuli, er veldig viktig for denne autoreguleringen. Disse cellene registrerer saltkonsentrasjonene i filtratet som passerer over i distale tubuli, og bruker denne informasjonen til å gi signaler som justerer GFR. Mekanismene for hvordan dette skjer er foreløpig ikke godt forstått, men de kan innebære både regulering av motstanden i arteriolene og frigjøring av hormonet renin som aktiverer angiotensin II. Det er viktig at saltkonsentrasjonene i distale tubuli er godt regulert, ettersom denne i stor grad påvirker hvor mye væske som skilles ut i urinen. Faktorer som øker eller reduserer reabsorbsjon av salter i proksimale tubuli vil påvirke konsentrasjonen som kommer til Macula Densa. Dersom konsentrasjonen er for høy eller lav, vil GFR reguleres for å rette opp i dette.\nGFR er altså veldig høy og rimelig godt regulert. Den største fordelen med en høy GFR er at alt blodet filtreres gjennom nyrene veldig mange ganger daglig, noe som gir nyrene muligheten til å regulere urinproduksjonen veldig nøye etter kroppens behov."
  },
  {
    "objectID": "artikler/fysiologi/nyre1.html#oppsummering",
    "href": "artikler/fysiologi/nyre1.html#oppsummering",
    "title": "Nyrene del 1: Oppbygging og glomerulær filtrasjonsrate",
    "section": "Oppsummering",
    "text": "Oppsummering\nNyrene er organene som produserer urin, og derfor veldig sentral i opprettholdelsen av væskebalansen og nivåene av ulike stoffer i blodet. Dette skjer ved at nyrene filtrerer blodet og skiller ut det som ikke skal være der. Derfor har nyrene en veldig høy tilførsel av blod, og hele blodvolumet filtreres mange ganger hver eneste dag.\nDe funksjonelle enhetene i nyrene heter nefroner, og det er i disse filtrasjonen av blodet skjer. Blodet fraktes til glomerulus der det filtreres over i nefronenes tubuli. Hvor mye som filtreres kalles glomerulær filtrasjonsrate. Det er viktig at den glomerulære filtrasjonsraten opprettholdes, og derfor er denne nøye regulert, først og fremst av nyrene selv.\nLes også de neste artiklene om nyrene:\n\nNyrene del 2 – Væskebalanse og urinproduksjon\nNyrene del 3 – Elektrolyttregulering og øvrige oppgaver\nNyrene del 4 – Nyresykdom\n\nAll informasjonen i denne artikkelen er basert på en lærebok i fysiologi (1). Artikkelen er ment å gi en oversikt, og jeg anbefaler interesserte å undersøke i faglitteratur for nærmere beskrivelse av detaljer.\nTakk til Thomas Olsen for gjennomlesing og korreksjoner.\n\nGuyton A, Hall J: Textbook of Medical Physiology, 12 edn: Saunders/Elsevier; 2011."
  },
  {
    "objectID": "artikler/fysiologi/lunge1.html",
    "href": "artikler/fysiologi/lunge1.html",
    "title": "Alkohol",
    "section": "",
    "text": "Tilbake til artikkelserien om næringsstoffene"
  },
  {
    "objectID": "artikler/fysiologi/homeostase.html",
    "href": "artikler/fysiologi/homeostase.html",
    "title": "Homeostase",
    "section": "",
    "text": "Tilbake til artikkelserien om menneskets fysiologi\nKroppen vår består av trillioner av celler, som alle sammen bader i det samme indre miljøet. Disse cellene er stort sett bygget opp av de samme bestanddelene, og stiller de samme kravene til miljøet rundt for å overleve, og derfor har vi drøssevis med kontrollmekanismer for å holde dette mljøet så stabilt som mulig.. Overordnet omtales dette som homeostase, og det ser jeg nærmere på i dette innlegget.\nHomeostase er et begrep som i humanfysiologien brukes om opprettholdelse av det indre miljøet. Selv om de ulike cellene har forskjellige funksjoner, har de også mye felles. For eksempel bruker alle cellene oksygen for å hente ut energi fra de energigivende næringsstoffene, stort sett ved nøyaktig de samme reaksjonsrekkene. Disse er beskrevet nærmere i artikkelserien om metabolismen. Alle celler er avhengig av tilførsel av næringsstoffer og en riktig balanse av elektrolytter. Riktig surhetsgrad er også helt avgjørende for cellenes overlevelse. Alle bestanddelene i blodet og ekstracellulærvæsken holdes derfor innenfor snevre fysiologiske grenser, og de fleste organene våre bidrar til dette på ulike måter. Under følger en liten oversikt over ulike aspekter ved denne reguleringen."
  },
  {
    "objectID": "artikler/fysiologi/homeostase.html#respirasjon",
    "href": "artikler/fysiologi/homeostase.html#respirasjon",
    "title": "Homeostase",
    "section": "Respirasjon",
    "text": "Respirasjon\nLungene har en veldig viktig funksjon når det kommer til å opprettholde nivåene av ulike gasser i blodet. Alle cellene trenger oksygen, og dette tilføres som alle vet når vi trekker pusten. Da fraktes oksygenet ned i lungene, der det lett diffunderer over i blodet hvor det binder til proteinet hemoglobin i de røde blodcellene. Når næringsstoffene brytes ned produseres karbondioksid som et biprodukt. Dette transporteres i blodet til lungene, hvor det forlater kroppen når vi puster ut. Hemoglobin har en unik evne til å endre struktur som følge av lokale endringer i oksygen- og karbondioksidnivåer. Som følge av dette bindes oksygenet enten sterkere eller svakere, noe som gjør at hemoglobinet kan frigi akkurat nok oksygen til å holde blodkonsentrasjonen på ønsket nivå.\nKonsentrasjonen av karbondioksid i blodet er viktig å kontrollere for å opprettholde riktig syre/base-balanse. Når karbondioksidmengden økes, synker pH, noe som gir et surt miljø. Vi har viktige kontrollsystemer som påvirker dette, og det viktigste er at karbondioksid i blodet stimulerer respirasjonssenteret i hjernen og dermed får oss til å puste. Dette er den enkle forklaringen på hvorfor vi puster fortere når vi er fysisk aktive og derfor produserer mer karbondioksid. Det forklarer også hvorfor det er en grense for hvor lenge vi klarer å holde pusten, da dette fører til en opphopning av karbondioksid."
  },
  {
    "objectID": "artikler/fysiologi/homeostase.html#opptak-metabolisme-og-utskillelse",
    "href": "artikler/fysiologi/homeostase.html#opptak-metabolisme-og-utskillelse",
    "title": "Homeostase",
    "section": "Opptak, metabolisme og utskillelse",
    "text": "Opptak, metabolisme og utskillelse\nNår vi spiser så absorberer vi næringsstoffer i tarmen. Da øker konsentrasjonen av de ulike næringsstoffene i blodet midlertidig, men på grunn av våre mange kontrollmekanismer så normaliseres disse raskt. For det første så reguleres selve opptaket av de ulike næringsstoffene i tarmen, noe du kan lese mer om i artikkelserien om næringsstoffene. For det andre har vi hormonelle responser, deriblant utskillelse av insulin, som sørger for at næringsstoffene blir tatt opp i celler og vev for å lagres. Deretter frigis de sakte og kontrollert i ettertid, slik at nivåene i blodet holdes innenfor normale grenser.\nDe fleste næringsstoffene fraktes til leveren etter at de kommer ut i blodet, og her bearbeides de før de sendes ut igjen i blodet for å fraktes til målcellene. Leveren kontrollerer de fleste aspekter ved metabolismen, og et godt eksempel er regulering av blodsukkeret. Ved å lagre glukose som glykogen, kan leveren sørge for å frigi glukose til blodet i kontrollert tempo, slik at blodsukkeret holdes stabilt. Etter et måltid øker innlagringen (her er også muskelvevet viktig, som har stor lagringskapasitet), før frigjøringen til blodet deretter økes i fasteperioden. Leveren er også sentral i fettmetabolismen, og regulerer nivåene av frie fettsyrer i blodet ved å absorbere disse og enten bryte de ned til ketoner eller inkorporere dem i lipoproteiner. Leveren produserer de fleste blodproteinene, som er viktig for transport av mange substanser i blodet og for å opprettholde det osmotiske trykket. En funksjon som er like viktig som de foregående er modifisering av molekyler som gjør at de kan skilles ut fra kroppen, og noe skilles også ut direkte fra leveren via gallen.\nUtskillelse av væske metabolitter i urinen skjer via nyrene, og dette er det viktigste reguleringspunktet for å opprettholde væskebalansen og nivåene av elektrolytter i blodet. Endepunkter fra metabolismen som kreatinin og urea, samt andre nedbrytningsprodukter skilles også ut denne veien. Nyrene filtrerer daglig hele blodvolumet 30-40 ganger, noe som gir gode forhold til å kontrollere blodnivåene av metabolitter nøye. Ved hjelp av filtrasjon, reabsorbsjon og ekskresjon reguleres utskillelsen etter behov. Det er derfor ikke overraskende at det kan gå hardt utover den homeostatiske reguleringen om nyrene skades."
  },
  {
    "objectID": "artikler/fysiologi/homeostase.html#hormoner-og-nervesystemet",
    "href": "artikler/fysiologi/homeostase.html#hormoner-og-nervesystemet",
    "title": "Homeostase",
    "section": "Hormoner og nervesystemet",
    "text": "Hormoner og nervesystemet\nProduksjon og utskillelse av hormoner, samt nerveimpulser fra de utallige nervecellene våre er også viktig for å opprettholde homeostasen. Nerveimpulser stimuleres av reseptorer som oppfatter miljøet rundt cellene, og ved å påvirke de ulike vevene vil disse nervesignalene bidra til å gjenopprette homeostasen. Et godt eksempel på dette er blodtrykket, som styres av hvor mye blod som pumpes ut av hjertet kombinert med utvidelse/innstramming av blodårer (i tillegg til det totale blodvolumet). Disse faktorene reguleres i stor grad av nerveimpulser.\nHormoner er signalstoffer som fraktes i blodet og regulerer cellulære prosesser ved å binde til reseptorer i cellemembranen eller inne i cellen. Vi har åtte store endokrine kjertler som produserer hormoner, og produksjonen styres etter behov. Insulin er et sentralt hormon som produseres i bukspyttkjertelen som følge av endringer i blodsukkeret, paratyroideahormon produseres i biskjoldbruskkjertelen som følge av lave blodnivåer av kalsium og aldosteron produseres i binyrene som følge av reduserte natriumnivåer i blodet.\nNervesystemet og hormonene styrer altså gjennom ulike mekanismer det meste som skjer i kroppen vår, og sørger for at homeostasen opprettholdes."
  },
  {
    "objectID": "artikler/fysiologi/homeostase.html#negativ-og-positiv-feedback",
    "href": "artikler/fysiologi/homeostase.html#negativ-og-positiv-feedback",
    "title": "Homeostase",
    "section": "Negativ og positiv feedback",
    "text": "Negativ og positiv feedback\nDe fleste reguleringsmekanismene fungerer ved det som kalles negativ feedback. Dette fungerer kort fortalt slik at en viss stimuli aktiverer prosesser som motvirker den opprinnelige stimulien. Når blodtrykket øker, aktiverer dette flere prosesser som gjør at blodtrykket synker igjen. Det samme gjelder motsatt vei. Når blodtrykket faller, eksempelvis som følge av blødning, vil det aktiveres prosesser som fører til at blodtrykket normaliseres. Øker blodsukkeret produserer vi insulin som fører til at blodsukkeret faller igjen. Når nivåene av et hormon i blodet øker, vil dette som oftest redusere produksjonen av det samme hormonet for å unngå for høy aktivitet. Alle disse er eksempler på negativ feedback siden responsen motvirker den opprinnelige endringen.\nI motsatt ende har vi positiv feedback, og som navnet tilsier så handler dette om prosesser som øker effekten av den opprinnelige stimulien. Et eksempel på dette er redusert hjertefunksjon som følge av blødninger. Når blodmengden reduseres tilstrekkelig vil ikke hjertet få nok tilførsel av blod til å pumpe optimalt. Da synker blodtrykket, noe som ytterligere reduserer hjertets tilførsel av blod. I de fleste tilfeller vil altså positiv feedback føre til en stadig forverring av en tilstand, så heldigvis styres det meste med negativ feedback. Et spesifikt tilfelle der positiv feedback bidrar på gunstig måte er i sårtilheling, der aktivering av blodplater fører til at flere blodplater aktiveres. Det finnes noen andre slike eksempler, men stort sett kan disse sees på som en bestanddel av en overordnet negativ feedback, og i eksempelet med sårtilheling er dette en del av den negative feedback-mekanismen for å motvirke blodtapet."
  },
  {
    "objectID": "artikler/fysiologi/homeostase.html#avvik-fra-homeostase",
    "href": "artikler/fysiologi/homeostase.html#avvik-fra-homeostase",
    "title": "Homeostase",
    "section": "Avvik fra homeostase",
    "text": "Avvik fra homeostase\nEt friskt menneske vil klare å opprettholde homeostasen i de fleste tilfeller. I noen tilfeller kan imidlertid stimulien være så kraftig at kapasiteten for regulering overskrides, noe som fører til avvik. Et godt eksempel på en slik situasjon er kraftige blødninger. Normalt vil vi tåle å tape en del blod, ettersom vi til en viss grad kan regulere blodtrykk og hjertets funksjon til å tilpasses en lavere blodmengde. Etter hvert som vi produserer nytt blod reverseres dette, og vi fungerer igjen som normalt. Ved større blødninger kan blodtapet bli så stort at vi ikke klarer å kompensere, noe som da kan føre til større problemer og eventuelt død. Et annet eksempel er forgiftninger, der tilførselen av et stoff blir så stor at vi ikke klarer å kvitte oss med det raskt nok.\nVanligvis skyldes avvik fra homeostasen sykdom. Ved diabetes har vi for eksempel problemer med å regulere blodsukkeret, noe som også påvirker metabolismen av de øvrige næringsstoffene. Ved nyresvikt har vi problemer med utskillelsen av stoffer fra blodet, noe som påvirker konsentrasjonen av blant annet elektrolytter. Lungesykdommer kan påvirke evnen til å regulere konsentrasjonen av gasser i blodet, og leversykdom vil blant annet påvirke produksjonen av proteiner som er viktig for transport av ulike substanser i blodet. Dette er bare eksempler, og listen kunne vart i evigheter. Poenget er at sykdom påvirker evnen til å opprettholde homeostasen, noe som kan føre til store problemer eller død."
  },
  {
    "objectID": "artikler/fysiologi/homeostase.html#konklusjon",
    "href": "artikler/fysiologi/homeostase.html#konklusjon",
    "title": "Homeostase",
    "section": "Konklusjon",
    "text": "Konklusjon\nAlle kroppens celler er avhengig av et stabilt indre miljø for å fungere, og dette kalles i fysiologien for homeostase. I denne innføringen i homeostase og ulike mekanismer som sørger for denne har du sett hvordan de ulike organene og signalmåtene bidrar til å opprettholde et stabilt miljø, og dette gjør at vi er rustet til å tåle store variasjoner i det ytre miljøet."
  },
  {
    "objectID": "artikler/fysiologi/hjerte4.html",
    "href": "artikler/fysiologi/hjerte4.html",
    "title": "Hjertet del 4: Aterosklerose - hva og hvordan",
    "section": "",
    "text": "Tilbake til artikkelserien om menneskets fysiologi"
  },
  {
    "objectID": "artikler/fysiologi/hjerte2.html",
    "href": "artikler/fysiologi/hjerte2.html",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "",
    "text": "Tilbake til artikkelserien om menneskets fysiologi\nI den første artikkelen om hjertet tok jeg for meg grunnleggende anatomi og fysiologi, hjertets aksjonspotensial og hjertesyklusen. I denne artikkelen skal jeg se litt mer på hvilket energisubstrat hjertet bruker og hvordan oksygen forbrukes i hjertemuskelen. I tillegg skal jeg innom hjertets ytelse og arbeidskapasitet, og vi får du et lite gjensyn med hjertesyklusen (dog fremstilt litt annerledes). Til slutt tar jeg for meg hvordan hjertets aktivitetsnivå reguleres."
  },
  {
    "objectID": "artikler/fysiologi/hjerte2.html#hjertets-oksygenforbruk",
    "href": "artikler/fysiologi/hjerte2.html#hjertets-oksygenforbruk",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Hjertets oksygenforbruk",
    "text": "Hjertets oksygenforbruk\nSom all skjelettmuskulatur er hjertet avhengig av energi for å kunne arbeide og trekke seg sammen. Omtrent 70-90% av denne energien kommer fra nedbrytning av fett, mens de resterende 10-30% kommer fra andre næringsstoffer, og da spesielt glukose og laktat (melkesyre). Oksygen- og energiforbruket når hjertet trekker seg sammen er direkte relatert til den skraverte området på figuren under. Dette skraverte området består av “external work output” (EW) og “potential energy” (PE). EW, som vi kommer tilbake til litt senere i artikkelen, betegner først og fremst energien som omformes til arbeid når hjertet presser blodet fra lavtrykks-årer til de store høytrykks-arteriene når ventrikkelen kontraherer. PE betegner det ytterligere arbeidet som kan gjennomføres ved ventrikkelkontraksjon dersom den tømmes fullstendig ved hver sammentrekning.\n\nOksygenopptaket har vært vist å ha et tilnærmet proporsjonalt forhold til spenningen som forekommer i hjertet under kontraksjon. Fordi spenningen er høy når det systoliske trykket er høyt forbrukes det følgelig mer energi og oksygen. I tillegg forbrukes det mye mer energi/oksygen ved normalt systolisk trykk når ventrikkelen er dilatert (utvidet). Dette skjer fordi spenningen i hjertemuskelen under kontraksjon er proporsjonal med trykk*ventrikkeldiameter. Dette blir spesielt viktig ved hjertesvikt da hjertet i slike tilfeller dilateres, og paradoksalt nok vil behovet for energi øke selv om hjertet svikter.\nVed kontraksjon av hjertemuskelen blir mesteparten av energien som forbrukes omgjort til varme og en mye mindre andel går med til såkalt work output (WO) eller ytelse. Balansen mellom WO og totalt energiforbruk kalles “effektiviteten til hjertemuskelkontraksjonen”, og ligger maksimalt på rundt 20-25% i et normalt hjerte. Ved hjertesvikt kan dette synke til så lite som 5-10%."
  },
  {
    "objectID": "artikler/fysiologi/hjerte2.html#hjertets-ytelse",
    "href": "artikler/fysiologi/hjerte2.html#hjertets-ytelse",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Hjertets ytelse",
    "text": "Hjertets ytelse\nWO pr. slag er mengden energi hjertet konverterer til arbeid under hvert hjerteslag mens blodet pumpes rundt i kroppen. WO pr. minutt er mengden energi hjertet konverterer til arbeid i løpet av ett minutt; eller med andre ord hjertets ytelse pr. slag*hjertefrekvens.\nWO kan primært sett deles opp i to. Den første delen er EW, og som nevnt tidligere betegner EW energien som omformes til arbeid når hjertet presser blodet fra lavtrykks-årer til de store høytrykks-arteriene når ventrikkelen kontraherer. Den andre delen betegner en liten andel energi som benyttes til å akselerere blodet gjennom aorta- og pulmonalklaffen. Venstre ventrikkel har over 80% høyere EW enn høyre ventrikkel, grunnet den store forskjellen i systolisk trykk mellom de to."
  },
  {
    "objectID": "artikler/fysiologi/hjerte2.html#grafisk-analyse-av-ventrikulær-pumping",
    "href": "artikler/fysiologi/hjerte2.html#grafisk-analyse-av-ventrikulær-pumping",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Grafisk analyse av ventrikulær pumping",
    "text": "Grafisk analyse av ventrikulær pumping\nFiguren over gir en fin oversikt over pumpemekanismene i venstre ventrikkel. De viktigste komponentene i diagrammet er kurvene som er beskrevet som diastolisk trykk og systolisk trykk. Den diastoliske trykk-kurven bestemmes av økende blodfylling under diastolen som måles rett før kontraksjonen oppstår, som er det endediastoliske trykket i ventrikkelen. Den systoliske trykk-kurven bestemmes ved å måle det systoliske trykket ved ventrikulær kontraksjon.\nDet diastoliske trykket øker ikke nevneverdig før volumet på ventrikkelen i hvile overstiger 150 ml. Inntil denne grensen er nådd kan altså blodet flyte fra atriet til ventrikkelen med letthet. Deretter øker det diastioliske trykket raskt ettersom det fibrøse vevet i hjertet ikke kan strekkes ytterligere, og perikardet mer eller mindre fylles fullstendig. Ved ventrikulær kontraksjon vil det systoliske trykket øke selv ved lavt ventrikulært volum og øker når volumet er mellom 150 og 170 ml. Deretter vil trykket under noen omstendigheter synke, som du kan se av den systoliske trykk-kurven i figuren over. Dette skjer fordi aktin- og myosinfilamentene i hjertemuskelen trekkes så langt fra hverandre at muskelfiberkontraksjonen bli suboptimal. Som dere også vil se av figuren er det systoliske trykket i venstre ventrikkel mellom 250-300 mm/Hg, men dette vil selvsagt variere fra individ til individ. Det normale systoliske trykket i høyre ventrikkel er derimot mye lavere, og ligger rundt 60-80 mm/Hg."
  },
  {
    "objectID": "artikler/fysiologi/hjerte2.html#volum-trykk-i-hjertesyklusen",
    "href": "artikler/fysiologi/hjerte2.html#volum-trykk-i-hjertesyklusen",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Volum-trykk i hjertesyklusen",
    "text": "Volum-trykk i hjertesyklusen\nI forrige del så vi på hvordan hjertesyklusen fremstiller de ulike trykkforandringene i aorta, venstre ventrikkel og venstre atrie. Under kan du se en mer detaljert fremstilling av trykket i den venstre ventrikkelen i de ulike fasene av hjertesyklusen.\n\n\nFase 1, Ventrikkelfyllingsfasen\nDenne fasen i diagrammet under begynner med et ventrikulært volum på rundt 50 ml og et diastolisk trykk på 2-3 mm/Hg. Mengden blod som er igjen etter den foregående kontraksjonen, 50 ml, kalles som vi husker endesystolisk volum (ESV). Mens venøst blod flyter fra venstre atrium til venstre ventrikkel øker volumet til rundt 120 ml, altså endediastolisk volum (EDV). I diagrammet under vil du se fase 1 som linjen trukket mellom punkt A og B.\n\n\nFase 2, Isovolumetrisk kontraksjonfase\nUnder isovolumetrisk kontraksjon, endres ikke ventrikkelvolumet ettersom alle klaffene er lukket. Trykket øker derimot til rundt 80 mm/Hg, tilsvarende trykket i aorta. Dette vil dere kunne se på punkt C i diagrammet.\n\n\nFase 3, Ejeksjonsfasen\nUnder ejeksjon øker det systoliske trykket grunnet selve kontraksjonen i ventrikkelen. På samme tid synker volumet ettersom aortaklaffen er åpnet og blodet flyter dermed ut av ventrikkelen, inn i aorta og videre ut i kroppen. Dette vil du se av linjen som trukket mellom punkt C og D i diagrammet.\n\n\nFase 4, Isovolumetrisk avslapningsfase\nEtter ejeksjonsperioden (punkt D) lukkes aortaklaffen og det ventrikulære trykket faller til diastolisk nivå. Linjen er trukket mellom D og A og trykket synker selv om volumet holdes konstant. Volumet/trykket returnerer dermed til sitt opprinnelige punkt med ESV på rundt 50 ml og et trykk på 2-3 mm/Hg.\nDet skraverte området i denne figuren representerer også EW (som omtalt tidligere), altså hjertets ytelse under kontraksjonssyklusen. Når hjertet pumper store mengder blod rundt i kroppen som for eksempel under fysisk aktivitet, vil EW-området i diagrammet naturligvis dekke en mye større overflate. Det vil si, linjen mellom punkt A og B blir mye lenger ettersom ventrikkelen fylles med mye mer blod enn ellers, linjen mellom B og C blir lenger (i høyderetningen) fordi trykklet øker, og linjen mellom C og D blir lenger fordi hjertet kontraherer kraftigere og blir enda mindre enn normalt når det trekker seg sammen."
  },
  {
    "objectID": "artikler/fysiologi/hjerte2.html#preload-og-afterload",
    "href": "artikler/fysiologi/hjerte2.html#preload-og-afterload",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Preload og Afterload",
    "text": "Preload og Afterload\nNår vi snakker om de kontraktile egenskapene til muskler som arbeider er det viktig å vurdere spenningen i muskelen når den begynner å kontrahere. Dette kalles preload. I tillegg er det viktig å vurdere motstanden hvorpå muskelen utøver sin kraft. Dette kalles afterload. Når det gjelder kontraksjon av hjertemuskelen snakker vi om preload i relasjon til endediastolisk trykk, når ventriklene er fylt opp.  Afterload i sammenheng med hjertet er trykket ventrikkelen utgjør på aorta, og tilsvarer det systoliske trykket i den første figuren i artikkelen (Fase 3). Afterload i denne sammenhengen må ikke forveksles med motstanden som utgjøres av det perifere sirkulasjonssystemet heller enn det systoliske trykket.\nViktigheten av preload/afterload i klinikken er at flere ulike tilstander/sykdommer i hjertet påvirker trykket under ventrikkelfylling (preload) og trykket ventrikkelen jobber mot (afterload)."
  },
  {
    "objectID": "artikler/fysiologi/hjerte2.html#regulering-av-pumpefunksjonen",
    "href": "artikler/fysiologi/hjerte2.html#regulering-av-pumpefunksjonen",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Regulering av pumpefunksjonen",
    "text": "Regulering av pumpefunksjonen\nI hvile pumper hjertet 4-6 liter blod i minuttet, mens det under intens trening kan pumpe opp til hele 42 liter pr. minutt. Pumpefunksjonen til hjertet reguleres i hovedsak av to mekanismer\n\nved hjelp av indre reguleringsmekanismer som responderer på endringer i blodstrømmen til hjertet\nved hjelp av det autonome nervesystemet som regulerer hjertefrekvens og styrken på selve kontraksjonen.\n\n\nIndre regulering av pumpefunksjonen - Frank-Starlings mekanisme\nI de fleste tilfeller bestemmes hjertets minuttvolum (mengden blod hjertet pumper i løpet av ett minutt) av i hvilken grad blod tilbakeføre til hjertet via venesystemet. Dette kalles venøs retur, som betegner at blodet fra de ulike perifere vevene pumpes tilbake til hjertet via venesystemet og tømmes i høyre atrium før det igjen pumpes ut i sirkulasjonen. Denne indre egenskapen til å tilpasse seg økt venøs tilførsel av blod kalles Frank-Starlings mekanisme. Grunnprinsippet for denne mekanismen er at jo mer strekk som påføres hjertet grunnet økende fylling, jo kraftigere er kontraksjonen og desto mer blod pumpes ut gjennom aorta og til sirkulasjonen.\nNår en økende andel blod tilbakeføres til ventriklene øker strekken på selve hjertemuskelen. Følgelig skapes det en kraftigere kontraksjon fordi aktinet og myosinet i hjertemuskelen blir bragt til en mer optimal grad av overlapp som legger forholdene til rette for en enda sterkere og mer effektiv kontraskjon. Kort sagt, mer blod gir økt strekk og kraftigere kontraksjon.\n\n\nSympatisk og parasympatisk nerveregulering av pumpefunksjonen\nHjertet er rikt innervert av både det parasympatiske og det sympatiske nervesystemet. Disse nervesystemene er også med på å regulere hjertets pumpefunksjon. Ved sympatisk stimulering kan hjertets minuttvolum øke med mer enn 100%. På den andre siden vil parasympatisk stimulering forårsake et dramatisk fall i minuttvolum, helt ned mot null.\n\nSympatisk regulering av pumpefunksjonen\n\nSterk sympatisk regulering kan øke hjertefrekvensen i unge voksne fra rundt 70 slag i minuttet til 180-250 slag i minuttet hos unge voksne. I tillegg vil sympatisk regulering kunne fordoble konstraksjonskraften, og dermed øke mengden blod som pumpes ut av hjertet ved å øke ejeksjonstrykket. Samspillet mellom Frank-Starlings mekanisme og økt stimulering ved hjelp av det sympatiske nervesystemet vil dermed kunne to/tre-doble hjertets minuttvolum. I motsetning vil hemming av det sympatiske nervesystemet redusere kontraksjonsstyrken og hjertefrekvensen.\n\nParasympatisk regulering av pumpefunksjonen\n\nKraftig stimulering av det parasympatiske nervesystemet kan få hjertet til å stoppe å slå fullstendig i noen få sekunder. Heldigvis vil hjertet begynne å slå igjen raskt for egen akkord, men sterk aktivitet i det parasympatiske nervesystemet (vagusnervene primært) kan senke hjertefrekvensen med 20-30%. De parasympatiske nervefibrene innerverer i all hovedsak atriene og ikke ventriklene hvor den kraftigste kontraksjonen inntreffer. Dette forklarer hvorfor det parasympatiske nervesystemet i størst grad kun reduserer hjertefrekvens og ikke styrken på selve kontrasksjonen. Man skal derimot ikke kimse av redusert hjertefrekvens, og en liten negativ påvirkning på kontraksjonskraften, som kan senke hjertets minuttvolum med så mye som 50%."
  },
  {
    "objectID": "artikler/fysiologi/hjerte2.html#effekten-av-kalsium-og-kalium-på-pumpefunksjonen",
    "href": "artikler/fysiologi/hjerte2.html#effekten-av-kalsium-og-kalium-på-pumpefunksjonen",
    "title": "Hjertet del 2: Energisubstrat, oksygenforbruk, ytelse og aktivitetsnivå",
    "section": "Effekten av kalsium og kalium på pumpefunksjonen",
    "text": "Effekten av kalsium og kalium på pumpefunksjonen\nI forrige artikkel skrev jeg litt om hjertets aksjonpotensial og hvilke mineraler som er involvert i dette. Både kalsium og kalium er essensielle for kontraksjon av hjertemuskelen, slik at man dermed skulle tro at konsentrasjonen av disse to ionene i ekstracellulærvæsken vil påvirke hjertets pumpefunksjon.\n\nKalium\nØkt kalium i ekstracellulærvæsken dilaterer hjertet og senker hjertefrekvensen. Store kvanta kan også blokkere strømledningen fra atriet til ventriklene via AV-knuten. En liten økning av kaliumnivåer i blodet er nok til å indusere svakhet og dramatisk redusert hjertefrekvens som ubehandlet fører til død. Disse konsekvensene oppstår delvis fordi økte nivåer av kalium i blodet reduserer hvilemembranspotensialet til hjertemuskelcellene. Videre vil dette føre til en delvis depolarisering av cellemembranen som gjør den mer positiv. Når membranpotensialet synker, synker også styrke på aksjonspotensialene som følgelig fører til en svakere kontraksjon.\n\n\nKalsium\nØkte nivåer av ekstracellulært kalsium gir nesten helt motsatte effekter av økte kaliumnivåer, og fører nærmest til spastiske kontraksjoner i hjertet, mye fordi at det har en direkte effekt på hjertets evne til å kontrahere som forklart i forrige artikkel. På samme måten kan hypokalsemi gi flere av de samme symptomene som hyperkalemi. Normalt sett er dette ett ikke-problem ettersom kalsiumhomeostasen i kroppen blir nøye regulert både ved opptak og nyrenes utskillelse."
  },
  {
    "objectID": "artikler/fysiologi/fordoyelse.html",
    "href": "artikler/fysiologi/fordoyelse.html",
    "title": "Fordøyelsessystemet",
    "section": "",
    "text": "Tilbake til artikkelserien om menneskets fysiologi\nNår vi spiser eller drikker, vil maten fraktes fra munnen og ned til magesekken, før den vandrer gjennom tarmsystemet og kommer ut på andre siden. Et fellesnavn på hele dette systemet er gastrointestinaltrakten (GI-trakten). Fordøyelseskanalen fungerer som en barriere for hva som slippes inn i kroppen, og alt som skjer her skjer per definisjon utenfor kroppen . Hva er det egentlig som skjer på de ulike stedene i GI-trakten? Det skal vi se litt på i denne artikkelen.\nArtikkelen tilhører artikkelserien om Menneskets fysiologi."
  },
  {
    "objectID": "artikler/fysiologi/fordoyelse.html#munnen",
    "href": "artikler/fysiologi/fordoyelse.html#munnen",
    "title": "Fordøyelsessystemet",
    "section": "Munnen",
    "text": "Munnen\nFordøyelsen av maten starter i munnhulen. Først og fremst gir tyggingen en mekanisk nedbrytning av maten. Dette ødelegger cellemembraner og bryter opp maten i mindre biter, noe som øker overflaten slik at fordøyelsesenzymene får en større kontaktflate å virke på. Tyggingen gjør også, sammen med tungens bevegelser, at maten blandes med spyttet, noe som gjør den enklere å svelge.\nSpyttet produseres i spyttkjertlene og har en del viktige funksjoner ved siden av å gjøre maten lettere å svelge. Antistoffer i spyttet reduserer antallet bakterier i munnhulen, samtidig som bikarbonat nøytraliserer syre og beskytter tannemaljen. Spyttet inneholder også fordøyelsesenzymene amylase og lingual lipase, som starter nedbrytningen av stivelse og fettsyrer."
  },
  {
    "objectID": "artikler/fysiologi/fordoyelse.html#spiserøret",
    "href": "artikler/fysiologi/fordoyelse.html#spiserøret",
    "title": "Fordøyelsessystemet",
    "section": "Spiserøret",
    "text": "Spiserøret\nNår vi svelger maten beveger den seg gjennom spiserøret (esophagus) og ned i magesekken. Spiserøret er dekket av glatt muskelvev, som med rytmiske kontraksjoner presser maten nedover mot magesekken. Denne formen for muskelkontraksjoner kalles peristaltikk. Turen fra munnen og ned til magesekken tar ca 8-10 sekunder"
  },
  {
    "objectID": "artikler/fysiologi/fordoyelse.html#magesekken",
    "href": "artikler/fysiologi/fordoyelse.html#magesekken",
    "title": "Fordøyelsessystemet",
    "section": "Magesekken",
    "text": "Magesekken\n\nI magesekken lagres maten før den slippes videre ut i tynntarmen. Maten blandes godt med magesaften, som inneholder noen viktige stoffer for fordøyelsen. Saltsyre gir et surt miljø, som i tillegg til å drepe uønskede organismer også hjelper til med å bryte ned proteiner. Det skilles også ut fordøyelsesenzymer som pepsinogen (proteinfordøyelse) og gastrisk lipase (fettfordøyelse). Amylasen fra spyttet fortsetter å virke i magesekken, og spalter opp stivelse. Intrinsic factor, som er viktig for opptaket av B12, produseres også i magesekken. Det produseres også en del slim som blander seg med maten og gjør at den lettere kan gli gjennom tarmsystemet.\nTømmingen fra magesekken skjer gjennom en ringmuskel som heter pylorus. Her slippes maten ut i små porsjoner som kalles kymus, som da er en blanding av fordøyelsesvæske og små matpartikler."
  },
  {
    "objectID": "artikler/fysiologi/fordoyelse.html#bukspyttkjertelen-og-galleblæren",
    "href": "artikler/fysiologi/fordoyelse.html#bukspyttkjertelen-og-galleblæren",
    "title": "Fordøyelsessystemet",
    "section": "Bukspyttkjertelen og galleblæren",
    "text": "Bukspyttkjertelen og galleblæren\nDisse to kjertlene er sentral i fordøyelsen, da de produserer mange viktige fordøyelsesenzymer som virker i tynntarmen.\nBukspyttkjertelen (pankreas) skiller ut bukspytt som blander seg med kymus fra magesekken. Bukspyttet inneholder bikarbonat, som nøytraliserer det sure innholdet som ble dannet i magesekken. Dette er viktig for å beskytte slimhinnen i tynntarmen, som ikke tåler den sterke saltsyren, i tillegg til at det gir en optimal pH for fordøyelsesenzymene fra bukspyttkjertelen. Av disse enzymene finner vi blant annet trypsin (proteinfordøyelse), lipase (fettfordøyelse) og amylase/glukosidase (karbohydratfordøyelse). Vi produserer ca. 1,5L bukspytt i døgnet.\nFra galleblæren skiller vi ut galle, som produseres i leveren og lagres i galleblæren mellom måltidene. Gallen inneholder gallesalter, som er sentrale i opptaket av fett og fettløselige vitaminer. Nederst i tynntarmen reabsorberes gallesaltene slik at de kan brukes på nytt."
  },
  {
    "objectID": "artikler/fysiologi/fordoyelse.html#tynntarmen",
    "href": "artikler/fysiologi/fordoyelse.html#tynntarmen",
    "title": "Fordøyelsessystemet",
    "section": "Tynntarmen",
    "text": "Tynntarmen\nTynntarmen deles inn i tre deler, duodenum (tolvfingertarmen), jejunum og ileum. Totalt sett er tynntarmen fra 3-8m lang hos voksne mennesker. I duodenum blandes kymus med gallesalter og bukspytt, slik at nedbrytningen av næringsstoffene fortsetter. Selve opptaket av næringsstoffene skjer hovedsakelig i jejunum og ileum.\nMatens bevegelse gjennom tynntarmen er styrt av glatt muskelvev som ligger i tarmveggene. Den vanligste bevegelsen kalles segmenteringsbevegelser, og skjer ved rytmiske kontraksjoner som deler tarminnholdet opp i mindre deler og flytter det fram og tilbake. På denne måten kommer fordøyelsesenzymene i kontakt med alt innholder, slik at nedbrytningen av næringsstoffene blir tilnærmet fullstendig. Disse kontraksjonene skjer hyppigere øverst i tarmen enn lenger nede, slik at kymus totalt sett presses nedover.\nNæringsstoffene tas opp gjennom cellene i tarmveggen etter at nedbrytingen er tilstrekkelig. Etter at mesteparten av næringsstoffene er tatt opp erstattes segmenteringsbevegelsene med peristaltiske bevegelser som presser det resterende tarminnholdet videre over i tykktarmen. Det resterende tarminnholdet består av ufordøyd mat (f.eks. fiber), bakterier og avstøtte (døde) tarmceller."
  },
  {
    "objectID": "artikler/fysiologi/fordoyelse.html#tykktarmen",
    "href": "artikler/fysiologi/fordoyelse.html#tykktarmen",
    "title": "Fordøyelsessystemet",
    "section": "Tykktarmen",
    "text": "Tykktarmen\nI tykktarmen har vi mange bakterier. Disse syntetiserer blant annet vitaminer som kan absorberes herfra. Bakteriene kan også fermentere ufordøyd næring fra tynntarmen. Et eksempel på et næringsstoff som fermenteres her er fiber. Vi har ikke enzymer som kan bryte ned fiber, men det har bakteriene. Ved nedbrytning av fiber danner bakteriene korte fettsyrer, som kan absorberes og fraktes til leveren. Disse fettsyrene kan også brukes som energi i tarmen, og er regnet som tarmcellenes viktigste energikilde. Det som hovedsakelig absorberes fra tykktarmen er vann og elektrolytter.\nMuskelbevegelsene i tykktarmen skiller seg litt fra de i tynntarmen. Segmenteringsbevegelser skjer også her, men i tillegg har vi massebevegelser, som er kraftige muskelkontraksjoner som flytter innholdet mot endetarmen, og antiperistaltiske bevegelser, som bidrar til å forsinke transporten slik at mest mulig vann og salter kan absorberes. Ved høyt innhold av salter i tykktarmens innhold vil mindre vann absorberes, og vi får løs avføring/diaré."
  },
  {
    "objectID": "artikler/fysiologi/fordoyelse.html#avslutning",
    "href": "artikler/fysiologi/fordoyelse.html#avslutning",
    "title": "Fordøyelsessystemet",
    "section": "Avslutning",
    "text": "Avslutning\nDette er på ingen måte en fullstendig gjennomgang av fordøyelsen, men heller en kort innføring i hva som skjer på de ulike stedene. For beskrivelse av hvordan de ulike næringsstoffene blir tatt opp, kan du finner mer informasjon i artikkelserien om næringsstoffene."
  },
  {
    "objectID": "artikler/fysiologi/bukspyttkjertel.html",
    "href": "artikler/fysiologi/bukspyttkjertel.html",
    "title": "Bukspyttkjertelen",
    "section": "",
    "text": "Tilbake til artikkelserien om menneskets fysiologi\nBukspyttkjertelen (pankreas) er en liten kjertel som befinner seg like under magesekken. Den har primært to funksjonsområder, henholdsvis i fordøyelsen og som et endokrint organ som produserer de kjente hormonene insulin og glukagon. Disse oppgavene utføres av bukspyttkjertelens ulike celler. I denne artikkelen vil jeg ta for meg den generelle oppbyggingen av bukspyttkjertelen, de ulike funksjonene og litt om sykdommer relatert til denne kjertelen."
  },
  {
    "objectID": "artikler/fysiologi/bukspyttkjertel.html#oppbygging",
    "href": "artikler/fysiologi/bukspyttkjertel.html#oppbygging",
    "title": "Bukspyttkjertelen",
    "section": "Oppbygging",
    "text": "Oppbygging\nBukspyttkjertelen består av to deler, den eksokrine og den endokrine. Den eksokrine bukspyttkjertelen består av acinarceller, som har som oppgave å produsere bukspytt. Disse er satt sammen til små, blæreaktige strukturer som kalles acini. Bukspyttet som produseres i acini fraktes deretter gjennom et kanalsystem som til slutt slår seg sammen med gallegangen og tømmes ut i tolvfingertarmen (duodenum). Dette kanalsystemet er kledd med epitelceller. Åpningen, duadenal papilla, er omgitt av Oddis Sfinkter, som er en muskel som regulerer utslipp av bukspytt og galle. Figuren under viser hvordan bukspyttkjertelen er koblet til tynntarmen.\n\nDe endokrine cellene ligger samlet i små klumper som kalles langerhans øyer, og her finner vi både α-, β- og δ-celler. Det er også minst en til endokrin celletype, som har fått navnet PP-celler siden de produserer pankreatisk polypeptid. De endokrine cellene skiller sine produkter direkte ut i blodet."
  },
  {
    "objectID": "artikler/fysiologi/bukspyttkjertel.html#bukspytt-og-fordøyelse",
    "href": "artikler/fysiologi/bukspyttkjertel.html#bukspytt-og-fordøyelse",
    "title": "Bukspyttkjertelen",
    "section": "Bukspytt og fordøyelse",
    "text": "Bukspytt og fordøyelse\nFor at vi skal kunne absorbere næringsstoffene i maten vi spiser, må vi først bryte maten ned til de små bestanddelene som vi er i stand til å ta opp. Her spiller bukspyttet en sentral rolle, da det inneholder viktige enzymer i denne prosessen. I tillegg inneholder bukspyttet også bikarbonat, som bidrar til å nøytralisere det ekstremt sure innholdet som tømmes ut fra magesekken.\nNatriumbikarbonat og vann sekreres hovedsakelig fra epitelcellene i pankreasgangen. Bikarbonatet produseres her som følge av at karbondioksid fra blodet diffunderer over i epitelcellene, hvor de går sammen med vann og danner karbonsyre, H2CO3. Denne karbonsyren vil med ett dissosiere til hydrogenatomer og bikarbonat, HCO3-. Hydrogenatomet fraktes tilbake til blodet i bytte mot natrium, og inne i epitelcellen kobles natriumet til bikarbonatet før natriumbikarbonat, NaHCO3, skilles ut i pankreasgangen. Transporten av CO2 og natrium fra blodet til bukspyttkjertelen trekker også med seg væske. Figuren under viser hvordan denne utvekslingen foregår.\n\nDe tre hovednæringsstoffene protein, karbohydrat og fett må som sagt brytes ned til sine respektive bestanddeler, henholdsvis aminosyrer, monosakkarider og fettsyrer. Bukspyttkjertelen produserer flere enzymer som er viktige i denne prosessen. For proteinnedbrytningen er det trypsin, kymotrypsin og karboksypolypeptidase som er de viktigste. De to første splitter proteiner fra kosten opp i mindre peptider, før polypeptidasen tar over og splitter de enkelte aminosyrene fra hverandre. Disse enzymene skilles ut som inaktive proenzymer (trypsinogen, kymotrypsinogen og prokarboksypolypeptidase). Dersom dette ikke hadde vært tilfelle ville disse begynt å fordøye bukspyttkjertelens egne proteiner, noe som selvfølgelig ikke er ønskelig. Dette unngår vi ved at de samme cellene som skiller ut trypsinogen også skiller ut trypsinhemmere. Derfor aktiveres enzymene først når de kommer ut i tarmen. Først aktiveres trypsinogen ved hjelp av tarmenzymet enterokinase, før aktivt trypsin bidrar til å aktivere de andre enzymene.\nKarbohydratfordøyelsen skjer først og fremst ved hjelp av amylaser, som spalter opp glukosekjedene vi finner i stivelse. Vi produserer amylase i spyttet, noe som gjør at karbohydratfordøyelsen starter i det vi spiser maten. Hoveddelen av karbohydratfordøyelsen skjer imidlertid i tynntarmen ved hjelp av pankreatisk amylase fra bukspyttet. Denne amylasen spalter karbohydratene til vi står igjen med disakkarider, som deretter bearbeides videre av egne disakkaridaser i tarmveggen.\nFett kommer i kostholdet hovedsakelig som triglyserider, og for at vi skal kunne absorbere dette må fettsyrene spaltes fra glyserolmolekylet. Dette er en jobb for lipasene, og pankreatisk lipase er det viktigste av disse. Bukspyttet inneholder også fosfolipase, som spalter fettsyrer fra fosfolipider, i tillegg til kolesterol esterase som bryter ned kolesterolestere fra kostholdet.\nUtkillelsen av bukspytt stimuleres både av signaler fra vagusnerven og hormonelt. De viktigste hormonene er kolecystokinin og sekretin, som skilles ut av tarmcellene når vi spiser mat. De viktigste faktorene er oppsummert i figuren under."
  },
  {
    "objectID": "artikler/fysiologi/bukspyttkjertel.html#bukspyttkjertelens-hormoner",
    "href": "artikler/fysiologi/bukspyttkjertel.html#bukspyttkjertelens-hormoner",
    "title": "Bukspyttkjertelen",
    "section": "Bukspyttkjertelens hormoner",
    "text": "Bukspyttkjertelens hormoner\nBukspyttkjertelen produserer også hormoner, i de endokrine cellene i langerhans øyer. De to viktigste i denne sammenhengen er insulin og glukagon, som er sentrale hormoner i energimetabolismen. Disse skilles først og fremst ut som respons på endringer i blodsukkeret, og hovedfunksjonen er nettopp å regulere blodsukkeret.\nInsulin produseres i β-cellene og stimulerer cellenes opptak av glukose ved å øke mengden glukosetransportører, samtidig som cellenes lagring og forbruk av glukose oppreguleres. På denne måten sørger insulin for at blodsukkeret synker. På motsatt side finner vi glukagon, som produseres i α-cellene. Glukagon øker frigjøringen av glukose og dermed sørger for at blodsukkeret stiger dersom det er lavt. Samspillet mellom disse hormonene er viktig for å regulere blodsukkeret slik at det verken blir for lavt eller høyt, noe som er spesielt viktig for at hjernen skal få jevn tilgang på glukose. Diabetes type 1 er en autoimmun sykdom som rammer β-cellene. Da blir insulinproduksjonen mangelfull eller fullstendig fraværende, noe som i første rekke gir utfordringer med å regulere blodsukkeret.\nInsulin og glukagon er også involvert i mange andre prosesser, deriblant metabolismen av fett og protein. Insulin promoterer fettsyresyntese og fettlagring. Samtidig reduseres bruken av fett som energikilde, for å prioritere å bruke opp overflødig glukose. Disse effektene medieres gjennom å øke opptaket av glukose og omdanning til fettsyrer i leveren, å hemme fettfrigjøring fra fettvev ved å hemme hormonsensitiv lipase (HSL) og ved å øke glukoseopptaket i fettceller, noe som gir opphav til glycerol til triglyseridsyntese. Glukagon har motsatte effekter, og øker fettsyrefrigjøringen ved å stimulere HSL. Samspillet mellom disse hormonene er altså også involvert i regulering av fettstoffer i blodet.\nInsulin stimulerer også proteinsyntese, og er derfor ofte omtalt som et anabolt hormon. Dette er ikke fullstendig kartlagt, men vi vet at insulin øker opptaket av aminosyrer til muskelvev og øker translasjon av mRNA som er oppskriften på proteiner samtidig som hormonet har en hemmende effekt på proteinnedbrytning. Glukagon på sin side øker nedbrytningen av protein for å gi substrat til glukoneogenesen."
  },
  {
    "objectID": "artikler/fysiologi/bukspyttkjertel.html#sykdommer-i-bukspyttkjertelen",
    "href": "artikler/fysiologi/bukspyttkjertel.html#sykdommer-i-bukspyttkjertelen",
    "title": "Bukspyttkjertelen",
    "section": "Sykdommer i bukspyttkjertelen",
    "text": "Sykdommer i bukspyttkjertelen\nDen vanligste formen for sykdom i bukspyttkjertelen er betennelse, pankreatitt. Denne kan være akutt eller kronisk. Med kunnskaper om bukspyttkjertelens oppgaver kan vi også forstå hva konsekvensene av dette blir. Her vil jeg holde meg til konsekvensene av hindret eksokrin funksjon, altså det som rammer utskillelsen av fordøyelsesenzymer. Når fordøyelsesenzymene ikke kommer ut i tarmen så vil dette åpenbart gå utover fordøyelsesfunksjonen, og dette kan resultere i at næringsstoffene ikke blir tatt opp i tarmen og dermed finnes i avføringen. Et typisk symptom kan være fettdiaré (steatoré). Når amylase/lipase/trypsinogen begynner å hope seg opp (produksjonen kan også øke som følge av betennelsen), absorberes disse i bukhulen og kan måles i blodet. Dette er derfor inkludert i diagnosekriteriene for pankreatitt. Trypsin kan også aktiveres og begynne å fordøye selve bukspyttkjertelen.\nAkutt pankreatitt kan komme som en konsekvens av traume eller kreft. Den vanligste årsaken er imidlertid gallestein, ettersom denne kan sette seg fast i det felles utløpet og dermed blokkere utskillelsen av bukspytt. 20% av tilfellene er såkalt idiopatisk, noe som betyr at vi ikke kjenner til hva som forårsaket pankreatitten. Symptomer på akutt pankreatitt er kvalme, oppkast og magesmerterter i området rett under ribbeina. Disse smertene kan stråle til ryggen, og øker gjerne i perioden etter måltid.\nAkutt pankreatitt er forbundet med en systemisk inflammasjonsrespons (SIRS). Dette skyldes blant annet at manglende aktivitet i tarmen fører til redusert barrierefunksjon, noe som øker den systemiske inflammasjonen. Tidligere var det vanlig å praktisere tarm- og pankreashvile ved akutt pankreatitt, men dette har man nå gått bort fra ettersom mat i tarmen er viktig for å opprettholde denne funksjonen og dermed redusere SIRS. For videre informasjon om denne inflammasjonsresponsen kan en artikkel av Stephen A. McClave anbefales (3). Dersom alvorlighetsgraden er varierende, som at den akutte pankreatitten kommer og går, kalles det residiverende pankreatitt. Den akutte pankreatitten kan være forbigående, eller utvikle seg videre til kronisk pankreatitt, som kjennetegnes ved varige endringer i bukspyttkjertelens funksjon.\nDe absolutt viktigste årsakene til kronisk pankreatitt er høyt alkoholinntak og røyking. Hyperlipidemi øker risikoen for pankreatitt ettersom høye nivåer av triglyserider har en toksisk effekt på bukspyttkjertelen. Tilstander som er forbundet med økte lipidnivåer er overvekt og diabetes. Kronisk pankreatitt er forbundet med dårlig ernæringsstatus både som følge av malabsorbsjon og at kvalme/smerter gjør det vanskelig å spise nok. Over tid kan også den endokrine delen rammes. Etterhvert som den kroniske pankreatitten utvikler seg vil det dannes bindevev inne i bukspyttkjertelen, såkalt fibrose. Da reduseres evnen til å produsere fordøyelsesenzymer. Dette er forbundet med redusert smerte, og pasienten føler seg typisk friskere når dette inntreffer, men dette er et tegn på at sykdommen har blitt verre.\nFor pasienter med kronisk pankreatitt blir karbohydrater en viktig energikilde, da dette næringsstoffet tolereres best. Likevel er det også viktig å ikke kutte for mye i fettinntaket, da dette også er en viktig energikilde. Det er vanlig å gi fordøyelsesenzymer til måltid for å hjelpe til med å fordøye maten. I perioder med akutt pankreatitt er det anbefalt å unngå tilskudd av probiotika."
  },
  {
    "objectID": "artikler/fysiologi/bukspyttkjertel.html#oppsummering",
    "href": "artikler/fysiologi/bukspyttkjertel.html#oppsummering",
    "title": "Bukspyttkjertelen",
    "section": "Oppsummering",
    "text": "Oppsummering\n\nBukspyttkjertelen har både en eksokrin og endokrin funksjon.\nBukspyttet produseres i acini og tømmes ut i tolvfingertarmen for å hjelpe til med å nøytralisere det sure mageinnholdet og fordøye næringsstoffene.\nDe viktigste hormonene som produseres i bukspyttkjertelen er insulin og glukagon, som er viktige i energimetabolismen og spesielt for å regulere blodsukkeret.\nPankreatitt er en betennelsestilstand i bukspyttkjertelen som kjennetegnes ved kvalme, oppkast og smerter i magen som også kan stråle til ryggen.\nPankreatitt kan være akutt (som oftest forbigående) eller kronisk (varig skade).\nVed pankreatitt vil betennelsen øke produksjonen av fordøyelsesenzymer, som kan bli tatt opp i bukhulen og detekteres i blodet. Disse kan også begynne å fordøye selve kjertelen.\nDe viktigste risikofaktorene for kronisk pankreatitt er høyt alkoholinntak og røyking. Akutt pankreatitt kan blant annet skyldes gallestein, kreft, traume eller være idiopatisk.\nKarbohydrater blir en viktig energikilde ved pankreatitt, ettersom det er dette som fordøyes og tolereres best.\nPasienter med pankreatitt kan ha behov for å ta fordøyelsesenzymer til måltid for å klare å fordøye maten.\n\nDenne artikkelen er først og fremst basert på lærebøker i fysiologi (1) og ernæring (2).\nReferanser:\n\nGuyton A, Hall J: Textbook of Medical Physiology, 12 edn: Saunders/Elsevier; 2011.\nErdman JW, Macdonald IA, Zeisel SH (eds.): Present Knowledge in Nutrition, 10 edn: Wiley-Blackwell; 2012.\nMcClave SA: Drivers of oxidative stress in acute pancreatitis: the role of nutrition therapy. JPEN Journal of parenteral and enteral nutrition 2012, 36(1):24-35."
  },
  {
    "objectID": "artikler/frelse-gjennom-helse.html",
    "href": "artikler/frelse-gjennom-helse.html",
    "title": "Frelse gjennom helse – når riktig blir for viktig",
    "section": "",
    "text": "Mange har et emosjonelt forhold til mat, og et økende fokus på at den skal være sunn, riktig, ren, økologisk og helsebringende gjør at mange deler inn maten i sunn/usunn, ja/neimat. Dette kan være en rettesnor for en enkel forståelse av hva det er fornuftig å spise, men mengdebegrepet er vel så viktig.\nEt kosthold til en ung og aktiv person hvor 80-90% utgjøres av frukt, grønnsaker, grove kornprodukter, fornuftige proteinkilder og fettsyrer tåler helt fint en andel kosekalorier på 10-20% uten at det går negativt ut over helsen dersom energibehovet ikke overskrides vesentlig. 50 g sjokolade blir dermed ikke usunt, selv om personen som spiser den kan få dårlig samvittighet for at de spiste en “usunn” matvare."
  },
  {
    "objectID": "artikler/frelse-gjennom-helse.html#sunt",
    "href": "artikler/frelse-gjennom-helse.html#sunt",
    "title": "Frelse gjennom helse – når riktig blir for viktig",
    "section": "Sunt?",
    "text": "Sunt?\nMengdebegrepet, hvor mye, hvor ofte og hvor mye energi matvarene bidrar med sammen med energibehovet er enda viktigere enn at maten er på riktig side av den ofte tilfeldige sunnhetslinjen.\n“Sunn” spiller løst på helse og helsebringende, men selve helsebegrepet er nokså løst definerbart.  WHO definerte det i 1948 som:\n\nHealth is a state of complete physical, mental and social well-being and not merely the absence of disease or infirmity.\n\nRelatert til enkeltmatvarer blir det litt søkt å snakke om at den skal være sunn og helsebringende, og spesielt feil blir det når en snakker om supermat. Dersom en tillegger enkeltmatvarer disse egenskapene blir det motsatte tilsvarende skaminduserende og skadelig, noe som er langt fra virkeligheten.\nDersom vi aksepterer helse som ikke bare et fravær av sykdom men et mer generelt psykososialt og fysisk velvære blir det tydelig at et for diskriminerende kostholdsfokus kan, selv om det ikke er skadelig fysisk, føre til redusert velvære på andre felt. Dersom en blir stresset av feil mat i sosiale sammenhenger eller isolerer seg fra dem fordi maten som serveres er feil kan det bli et vesentlig stressmoment."
  },
  {
    "objectID": "artikler/frelse-gjennom-helse.html#hensiktsmessig",
    "href": "artikler/frelse-gjennom-helse.html#hensiktsmessig",
    "title": "Frelse gjennom helse – når riktig blir for viktig",
    "section": "Hensiktsmessig",
    "text": "Hensiktsmessig\nHensiktsmessig er et ord jeg blir mer og mer glad i. Det respekterer konteksten et utsagn gis i uten å være generaliserbart til alle hele tiden. Dersom du har et behov for å redusere energiinntaket, sukkerinntaket, fettinntaket eller sukkerinntaket kan det være hensiktsmessig å velge alternativer som har mindre av de nevnte. Det gjør ikke maten som inneholder disse tingene usunn eller helseskadelig, og det gjør ikke maten som inneholder mindre av dem mer helsefremmende helt tatt ut av sammenheng fra hvem som spiser det, hvorfor og ikke minst hvor mye en spiser.\nEndel maten som defineres som sunn kan også være energitett, og det er lett å overskride kaloribudsjettet. Selv om maten i hensiktsmessige mengder kan bidra til god helse vil for mye kunne bidra til overernæring. Mørk sjokolade, nøtter, oljer og smør er noen av de mest energirike matvarene, men de har også positive egenskaper. Kontrolleres mengdene er de uproblematiske bestanddeler av kostholdet, men inntas de ukritisk får en fort for mye energi fra dem.\nDersom du har et behov for å øke energiinntaket kan det være hensiktsmessig å velge matvarer med mer energi som har et lavere volum enn matvarer som gjør det vanskelig å dekke energibehovet."
  },
  {
    "objectID": "artikler/frelse-gjennom-helse.html#ortoreksi",
    "href": "artikler/frelse-gjennom-helse.html#ortoreksi",
    "title": "Frelse gjennom helse – når riktig blir for viktig",
    "section": "Ortoreksi?",
    "text": "Ortoreksi?\nOrtoreksi kommer av gresk, og betyr direkte oversatt “korrekt apetitt”. Siden vi foretrekker salte, søte og fete matvarer fra naturens side er det i utgangspunktet et problematisk ønske å skulle konsekvent unngå disse matvarene. Ortoreksi kan begynne som et uskyldig ønske om å spise bedre, som så blir altoppslukende og ødeleggende.\nTanken er at dersom en spiser maten som oppfattes som riktig vil en få det bra – og problemene oppstår når det ikke blir slik. Må du bare være enda mer restriktiv, enda flinkere? Mangler du viljestyrke? Hva gjør en når en blir dårlig av tanken på at en har spist noe feil som en hadde veldig lyst på?\nÅ tilskrive matvarer sunne eller usunne egenskaper, å tillegge dem evnen til å enten støtte eller ødelegge for god helse er en betegnende karakteristikk for ortoreksi. Ortoreksi er ikke en etablert klinisk diagnose, og er et relativt nytt begrep. Inntas “feil mat” blir det et stressmoment, og hele matvaregrupper kan utelukkes på tynt grunnlag.\nI ekstreme tilfeller kan ortoreksi føre til et så begrenset matvareutvalg at grunnleggende behov ikke dekkes, en får feilernæring og i enkelte tilfeller død. Således har ortoreksi potensiale til å få like dramatiske konsekvenser som de tradisjonelle spiseforstyrrelsene. Dersom all maten skal være riktig og sunn, og mengdebegrepet forsvinner får en en tilnærming til kosthold som hverken er fornuftig eller hensiktsmessig nesten uansett hva som er hensikten.\nÅ definere mat slik, god og dårlig, ren og søppelmat nærer under en emosjonell heller enn kunnskapsbasert tilnærming til mat."
  },
  {
    "objectID": "artikler/frelse-gjennom-helse.html#porsjonskontroll",
    "href": "artikler/frelse-gjennom-helse.html#porsjonskontroll",
    "title": "Frelse gjennom helse – når riktig blir for viktig",
    "section": "Porsjonskontroll!",
    "text": "Porsjonskontroll!\nSettes den i sin rette sammenheng ser du at det er helt uproblematisk å lage mat med “vanlige” ingredienser om porsjonene er av passe størrelse og du vet noenlunde hva du får i deg. Dersom du velger den “usunne” maten har du ikke gjort noe galt, feil eller bør skamme deg – det er bare lurt å være bevisst på mengdebegrepet og porsjonsstørrelsene.\nTanken om at noe er sunt kan gjøre oss ukritisk til det, og markedsføring brukes bevisst for å få oss til å velge disse alternativene selv om de nødvendigvis ikke inneholder mindre energi. Dersom vi tenker at sunn=bra og blir ukritisk til mengde og kontekst er det lett for at maten vi tenker er sunn inntas i større mengder enn nødvendig.\nEt levelig, fornuftig og hensiktsmessig kosthold har både plass til energirik mat som utelukkende er der for smakens skyld og mat en bevisst velger fordi den inneholder fiber, proteiner, vitaminer og mineraler og kan bidra til god metthetsfølelse. Det er ingenting galt i å være bevisst på at det går an å velge mindre kaloririke alternativer, å for eksempel lage hjemmelaget pizza med mindre fett, taco med mer grønnsaker og hjemmelaget krydderblanding eller lignende men utfordringen ligger i den kunstige inndelingen av mat som “ja” og “nei”.\nJeg vil påstå det er nyttigere å forstå i hvor store mengder en kan spise de forskjellige matvarene, og skjønne hvilke sammenhenger det kan være lurt å velge alternativer. Mange har behov for å redusere energiinntaket, og det kan absolutt gjøres gjennom å være mer bevisst på ingrediensene i matlagingen.\nBare ikke gi matvarene egenskaper som kun finnes i ditt hode, og gå mot å utvikle et ja/nei-syn på mat. Mesteparten av tiden i hensiktsmessige mengder og noe av tiden i hensiktsmessige mengder er en tilnærming som bevisstgjør, uten at en behøver å tillegge matvarene effekt som fjernet fra sammenhengen og mengden de inntas i ikke gir mening.\nDen følgende listen kan det være artig å gå gjennom for å se hvordan du scorer. Orto-15 er en liste utarbeidet for å kunne vise en indikasjon på et sunnhetsfiksert forhold til mat. Listen er oversatt til norsk fra engelsk, som igjen er oversatt fra italiensk og er således ikke validert for engelske/norske forhold eller for korrekt oversettelse, men jeg tar den med likevel siden den kan være et godt utgangspunkt for refleksjon. Listen er hentet fra en artikkel skrevet av Kari Anne Vrabel, psykologspesialist/PhD, Avdeling for spiseforstyrrelser og Forskningsinstituttet, Modum Bad og Hilde Mollestad Tveit Reistad, klinisk ernæringsfysiolog, Avdeling for spiseforstyrrelser, Modum Bad."
  },
  {
    "objectID": "artikler/frelse-gjennom-helse.html#orto-15",
    "href": "artikler/frelse-gjennom-helse.html#orto-15",
    "title": "Frelse gjennom helse – når riktig blir for viktig",
    "section": "ORTO-15",
    "text": "ORTO-15\n\n\nEr du bevisst på kaloriene i maten du spiser?\nFøler du deg forvirret når du er på en matbutikk?\nHar tanken på mat bekymret deg i løpet av de siste 3 månedene?\nEr matvalgene du tar betinget av din bekymring for egen helse?\nEr smaken på maten mer avgjørende enn kvaliteten på maten du spiser?\nEr du villig til å bruke mer penger på sunnere mat?\nBekymrer tanken på mat deg mer enn 3 timer om dagen?\nTillater du deg selv matutskeielser?\nTror du at humøret ditt påvirker spisemønsteret ditt?\nFøler du at et sunt kosthold bidrar til å øke selvfølelsen?\nTenker du at et sunt kosthold er med på å forandre livsstilen din? (Hvor ofte du spiser ute, eller med venner).\nTenker du at et sunt kosthold bidrar til å forbedre utseende ditt?\nHar du skyldfølelse når du spiser noe “forbudt”/noe du ikke burde ha inntatt?\nTenker du at det også finnes usunn økologisk mat?\nInntar du måltidene dine alene på nåværende tidspunkt?\n\n\nSpørsmålene besvares med alternativene: alltid, ofte, av og til, eller aldri.\n\nPå spørsmål 2, 5, 8 og 9 gir alltid 4 poeng, ofte 3, av og til 2, og aldri 1.\nPå spørsmål 3, 4, 6, 7, 10, 11, 12, 14 og 15 gir alltid 1 poeng, ofte 2, av og til 3, og aldri 4.\nPå spørsmål 1 og 13 gir alltid 2 poeng, ofte 4, av og til 3, og aldri 1. Cut-off verdien for ortoreksi er satt til 40 poeng."
  },
  {
    "objectID": "artikler/frelse-gjennom-helse.html#take-home-message",
    "href": "artikler/frelse-gjennom-helse.html#take-home-message",
    "title": "Frelse gjennom helse – når riktig blir for viktig",
    "section": "Take-home message",
    "text": "Take-home message\nÅ forstå at de fleste matvarer kan bidra til god helse i passelige mengder, enten gjennom å bidra med god næring eller gode smaksopplevelser. En påfølgende kontrollert frihet i kostholdet kan være vesentlig mye mer helsefremmende enn et kvelende fokus på å hele tiden velge riktig med strenge regler for hva som er lov eller ei.\nIkke la riktig bli for viktig. Bon apetitt!"
  },
  {
    "objectID": "artikler/fmri.html",
    "href": "artikler/fmri.html",
    "title": "Hjernescanning som verktøy i ernæringsforskning",
    "section": "",
    "text": "Den siste tiden virker det som om visse ernæringsforskere har fått øynene opp for en populær metode for å måle hjerneaktivitet kjent som fMRI (functional magnetic resonance imaging). fMRI-studier kan ofte skilte med fine fargerike bilder av hjerner, kompliserte statistiske metoder og drøye overfortolkninger av svært diffuse data. Misforstå meg rett; jeg sier ikke at fMRI ikke kan være nyttig i studiet av hjerneprosesser, men man skal være svært forsiktig med hvordan man tolker resultatene."
  },
  {
    "objectID": "artikler/fmri.html#hjerneaktivitet-etter-måltid",
    "href": "artikler/fmri.html#hjerneaktivitet-etter-måltid",
    "title": "Hjernescanning som verktøy i ernæringsforskning",
    "section": "Hjerneaktivitet etter måltid",
    "text": "Hjerneaktivitet etter måltid\nLa meg ta et eksempel fra en helt ny studie som kom ut i forrige måned i The American Journal of Clinical Nutrition (1). I denne studien inntok overvektige og sykelig overvektige menn et måltid med enten høy eller lav glykemisk indeks (GI), og hjerneaktiviteten deres ble deretter målt 4 timer senere. Ingen måling ble gjort før måltidet, så den eneste sammenlikningen man kunne gjøre var av hjerneaktivitet hos lav- og høy-GI-gruppene etter 4 timer. Resultatene viste at mennene i høy-GI-gruppen hadde høyere hjerneaktivitet blant annet i et hjerneområde kalt Nucleus Accumbens, som er involvert i lyst på ulike forsterkende substanser (litt om forsterkere, og dette områdets rolle i avhengighet diskuterer jeg i artikkelen min om sukkeravhengighet).\n fMRI-bildene fra Lennerz og kolleger(1)\nForskerne mener at man utifra disse dataene kan anta at mat med høy GI skaper mer “cravings” etter mat, og de spekulerer også i hvorvidt denne hjerneresponsen kan bidra til at inntak av mat med høy GI fører til høyere matinntak senere på dag. Nå kan det nevnes at høy-GI-gruppen rapporterte om større sultfølelse i ettertid av måltidet, men det er en lang vei fra denne observasjonen til å kunne si at den målte hjerneaktiviteten hadde noe med dette å gjøre. Mange andre forklaringsmodeller kan ligge til grunn.\nVed første øyekast, og uten bakgrunnskunnskap om bruk av fMRI for måling av hjerneaktivitet, kan nok disse resultatene virke overbevisende. Og dette er kun en av mange studier som nylig har kommet ut som påpeker denne sammenhengen mellom inntak eller syn av visse typer mat (gjerne søte, fete, eller på andre måter usunne matretter) og økt aktivering i Nucleus Accumbens. Dessverre er det mange problemer med denne typen direkte generalisering fra hjernebilder i fMRI-studier til konklusjoner om disse bildenes betydning. Sammen med høy-lav-GI-studien ble det publisert en redaksjonell artikkel som kritiserte studien på samme bakgrunn som det jeg vil bruke her. Mye av de argumentene jeg kommer med her bygger på den artikkelen (2)."
  },
  {
    "objectID": "artikler/fmri.html#hva-er-fmri",
    "href": "artikler/fmri.html#hva-er-fmri",
    "title": "Hjernescanning som verktøy i ernæringsforskning",
    "section": "Hva er fMRI?",
    "text": "Hva er fMRI?\nfMRI er en metode for indirekte måling av det man antar er hjerneaktivitet. Det fMRI egentlig måler er endringer i blodgjennomstrømning og oksygentilførsel til ulike hjerneområder. Vi antar at dette samsvarer med aktivitet i en eller annen form. Dette kan fortelle oss noe om hjernens respons til ulike typer stimuli. Det vanligste er kanskje visuell fremvisning av film eller bilder. I den aktuelle studien, derimot, har forskerne brukt mat som stimuli, og de ønsker å se på endringene i hjerneaktivitet som følge av inntaket. GI sier noe om en matvares evne til å øke blodsukkeret, og selv om måltidets totale sammensetning og innhold av karbohydrater vil være overordnet, vil høyglykemiske matvarer jevnt over gi en hurtigere stigning i blodsukkeret. Det er derfor ikke overraskende i det hele tatt at denne typen mat har en annen effekt i hjernen enn mat med lav GI. Det å si noe om hvilken effekt dette har utover den rent fysiologiske blir nærmest umulig når man har en slik konfunderende faktor.\nDet er flere problemer med bruk av fMRI. I denne studien så man på hjerneaktivitet 4 timer etter et måltid. De effektene man ser etter såpass lang tid vil ikke være umiddelbare effekter av matinntaket. Selv når man sammenlikner en høy- og en lav-GI-gruppe, kan man ikke si at hjerneaktivitet 4 timer etter gjenspeiler ulikheter i faktisk hjernetilstand som et resultat av måltidet. Hvordan er denne aktiviteten forskjellig fra den 3 eller 5 timer etter måltidet? Vi vet kun noe om hjernens tilstand i ett eneste gitt tidspunkt etter matinntaket. Det gir ikke noe helhetlig bilde av hvilken effekt inntaket har hatt. Om ulikhetene reflekterer noe annet enn hjernens naturlige behov for glukose gjenstår å se. I tillegg ligger Nucleus Accumbens langt inne i hjernen, og det er kun i de siste årene man har kunnet få fMRI-bilder av denne strukturen. Det er nærliggende å tro at bilder av denne strukturen vil ha en enda lavere nøyaktighet enn bilder fra strukturer som ligger nærmere kraniet, og som dermed er lettere å få gode bilder med høy oppløsning av."
  },
  {
    "objectID": "artikler/fmri.html#konklusjon",
    "href": "artikler/fmri.html#konklusjon",
    "title": "Hjernescanning som verktøy i ernæringsforskning",
    "section": "Konklusjon",
    "text": "Konklusjon\nJeg mener ikke å si her at fMRI ikke har en plass i psykologisk vitenskap, men jeg mener man skal være ekstremt forsiktig med tolkning. Vi vet så lite om hjernen og hvordan den fungerer at vi ikke enda kan se på et scannet bilde av endringer i blodomløp i hjernen og derfra trekke konklusjoner om hva disse betyr. Ulike typer mat har uten tvil ulik effekt på hjernens fysiologi. Hvorvidt disse ulike effektene kan ha en innvirkning på ting som cravings eller subjektiv lyst på mat kan vi ikke si noe om. Bare fordi vi har et fargerikt bilde av en hjerne betyr ikke at vi ha noen som helst anelse om hva det bildet betyr. De kan kanskje virke fint og imponerende, men dessverre bærer de altfor ofte med seg altfor lite informasjon. Jeg vil derfor anbefale alle og enhver å være skeptiske til påstander som baserer seg på “bevis” fra fMRI-studier!\nReferanser:\n\nLennerz BS, Alsop DC, Holsen LM, Stern E, Rojas R, Ebbeling CB, Goldstein JM, Ludwig DS: Effects of dietary glycemic index on brain regions related to reward and craving in men. Am J Clin Nutr 2013, 98(3):641-647.\nMacdonald IA, Francis ST, Gowland PA, Hardman CA, Halford JC: Brain activation in relation to specific dietary components: what does fMRI measure and how should one interpret cravings for certain foods? Am J Clin Nutr 2013, 98(3):633-634."
  },
  {
    "objectID": "artikler/finn-formen-i-sommer.html",
    "href": "artikler/finn-formen-i-sommer.html",
    "title": "Finn formen i sommer",
    "section": "",
    "text": "For mange er det et mål å komme i form til sommeren, men husk at også sommeren kan brukes til å være fysisk aktiv. Du trenger ikke engang å dra inn på et treningsstudio for å oppnå dette, det er mange muligheter også utendørs! I dette innlegget vil jeg gi deg noen ideer til aktiviteter du kan velge mellom!\nSommeren er gjerne tiden på året der motivasjonen til å trene inne er klart lavest, noe som bekreftes ved at det er mye mindre aktivitet på de fleste treningssentre. Når solen titter frem frister det kanskje mer å sette seg ut og kose seg med en kald øl. Det er likevel ingen hemmelighet at det er mange treningsmuligheter også utendørs, og flere av disse alternativene er minst like effektive som en tur på gymmet! Gjør deg selv en tjeneste og benytt muligheten til å holde deg i aktivitet i sommer."
  },
  {
    "objectID": "artikler/finn-formen-i-sommer.html#gå-eller-løp-en-tur",
    "href": "artikler/finn-formen-i-sommer.html#gå-eller-løp-en-tur",
    "title": "Finn formen i sommer",
    "section": "Gå eller løp en tur",
    "text": "Gå eller løp en tur\nÅ gå tur, gjerne i kupert terreng, er fin trening. Intensiteten kan styres etter formen, og er du i god form velger du kanskje å jogge eller løpe. Har du fjell i nærheten av der du bor er dette ypperlig for turgåing!\nDenne formen for trening er fin for restitusjonen og fettforbrenningen, og når intensiteten økes vil den også kunne gi gode utslag på kondisjonen."
  },
  {
    "objectID": "artikler/finn-formen-i-sommer.html#hopping-og-løping",
    "href": "artikler/finn-formen-i-sommer.html#hopping-og-løping",
    "title": "Finn formen i sommer",
    "section": "Hopping og løping",
    "text": "Hopping og løping\nTa turen til nærmeste kunstgressbane og tren spenst og hurtighet. Det myke underlaget er snillere med kroppen din enn asfalt. Du har mange øvelser å velge mellom, og strengt tatt er det bare fantasien som setter grenser. Hopping både fremover, bakover og sidelengs, burpees, hinking og løping av ulike distanser er bare et lite utvalg av øvelser du kan gjøre.  Du kan også benytte pausene til å f.eks. lære deg å stå på hendene!\nHer er noen filmklipp fra en av mine egne uteøkter:\n[youtube http://www.youtube.com/watch?v=uy3jsRB21Bc]"
  },
  {
    "objectID": "artikler/finn-formen-i-sommer.html#ballspill",
    "href": "artikler/finn-formen-i-sommer.html#ballspill",
    "title": "Finn formen i sommer",
    "section": "Ballspill",
    "text": "Ballspill\nHvorfor ikke ta med vennegjengen og spille fotball, sandvolleyball, basketball eller noe annet. Det er både gøy, sosialt og god trening på en gang!"
  },
  {
    "objectID": "artikler/finn-formen-i-sommer.html#styrketrening-med-egen-kroppsvekt",
    "href": "artikler/finn-formen-i-sommer.html#styrketrening-med-egen-kroppsvekt",
    "title": "Finn formen i sommer",
    "section": "Styrketrening med egen kroppsvekt",
    "text": "Styrketrening med egen kroppsvekt\nStyrketrening trenger ikke å foregå inne på treningsstudio. Nærmeste lekeplass kan gi uante muligheter! Øvelser som pullups, armhevinger, dips, plankevarianter, hengende beinhev og ettbeins knebøy kan by på utfordringer for de fleste. Er du på et høyere nivå kan du også prøve deg på mer avanserte øvelser som muscleups, front lever, back lever og håndstående armhevinger.\nHer er eksempler på hva en lokal lekeplass hadde å by på\n\nDette var bare noen eksempler på trening du kan gjennomføre utendørs. Har du flere forslag?"
  },
  {
    "objectID": "artikler/fett-inflammasjon.html",
    "href": "artikler/fett-inflammasjon.html",
    "title": "Overvekt, fettsyrer og inflammasjon",
    "section": "",
    "text": "Det snakkes veldig mye om kosthold og inflammasjon om dagen, og kanskje aller mest er det snakk om omega-6 og omega-3, forholdet mellom de to. Det er nylig publisert en reviewartikkel (1) som omhandler hvordan fettsyrer modulererer inflammasjon i overvektige og som jeg vil gjengi og diskutere litt i denne artikkelen. Jeg skal ta raskt for meg hvilke inflammatoriske mekanismer det ofte henvises til når det kommer til fett, og samtidig gå litt overfladisk igjennom studiene som faktisk er gjort i mennesker.  Har vi egentlig nok grunnlag til anbefale noe som helst?\nJeg må si at så mye som dette snakkes om på internett og ellers syns jeg evidensen er ganske så dårlig når det gjelder fettsyrer og inflammasjon. Det kommer tydelig frem av gjennomgangen at studier på mennesker er for dårlig designet, og ikke egner seg til å trekke slutninger fra. Det kan derfor virke som at aktører i kosttilskuddsbransjen hovedsakelig baserer seg på celle/dyrestudier når de snakker om fettsyrer og inflammasjon, og disse lar seg ikke nødvendigvis overføre til å gjelde mennesker helt uten videre."
  },
  {
    "objectID": "artikler/fett-inflammasjon.html#overvekt-og-inflammasjon",
    "href": "artikler/fett-inflammasjon.html#overvekt-og-inflammasjon",
    "title": "Overvekt, fettsyrer og inflammasjon",
    "section": "Overvekt og inflammasjon",
    "text": "Overvekt og inflammasjon\nOvervektige mennesker går gjerne rundt og har en liten, men betydelig grad av inflammasjon eller betennelse i kroppen. Dette kommer blant annet av karakteristiske metabolske forandringer som hyperglykemi, hypertensjon, dyslipidemi og abdominal fedme som alle er assosiert med sirkulerende nivåer av pro-inflammatoriske cytokiner (stoffer som skaper betennelse i kroppen). Disse metabolske endringene korrigeres ofte av vekttap. Det som imidlertid i stedet ser ut til å ha fått hovedfokus når det kommer til inflammasjon, er balansen mellom omega-3 (n-3) og omega-6 (n-6). Både cellestudier og dyrestudier har vist pro-inflammatoriske egenskaper ved både mettet og flerumettet fett (spesielt omega-6). På den andre siden står omega-3, og da spesielt dokosaheksanoensyre (DHA) og eikasopentanoensyre (EPA) som anti-inflammatoriske eller i det minste mindre pro-inflammatoriske. Kliniske data er derimot en mangelvare, og reviewen jeg tar utgangspunkt i her har gått igjennom det meste som finnes av dette.\nOvervektige har høyere/lavere sirkulerende nivåer av pro-inflammatoriske/anti-inflammatoriske cytokiner i blodet sammenlignet med slanke og friske individer. Fettceller medierer inflammatoriske responser ved å frigjøre frie fettsyrer og adipocytokiner, spesielt tumor necrosis factor-a (TNFa), interleukin-6 (IL6). Disse og andre aktører rekrutterer makrofager som produserer flere inflammasjonsfaktorer og bidrar til å skape en kronisk betennelsestilstand i kroppen."
  },
  {
    "objectID": "artikler/fett-inflammasjon.html#fettsyrer-og-inflammasjon---mekanismer",
    "href": "artikler/fett-inflammasjon.html#fettsyrer-og-inflammasjon---mekanismer",
    "title": "Overvekt, fettsyrer og inflammasjon",
    "section": "Fettsyrer og inflammasjon - mekanismer",
    "text": "Fettsyrer og inflammasjon - mekanismer\n\nMettede fettsyrer\nBåde in vitro (studier på labben)og in vivo (studier i organismer, som oftest mus) studier har blitt gjort for å undersøke den inflammatoriske effekten av mettede fettsyrer, og det har blant annet vært vist en effekt på såkalte «toll-like receptors» (TLR). Når TLR stimuleres av mettede fettsyrer øker enkelte pro-inflammatoriske cytokiner som resulterer i en viss grad av betennelse, og dette har vært satt i sammenheng med insulinresistens. Stimulering av TLR er spesielt sterke ved tilførsel av laurinsyre (C12), palmitinsyre (C16) og stearinsyre (C18). Av disse er det i følge Philippe LeGrande, som foreleste om dette på LHLs kostholdskonferanse, laurinsyre og palmitinsyre som er sterkest assosiert med uønskede effekter i menneskestudier. Man spekulerer også i om mettede fettsyrer kan øke reaktive oksygenforbindelser, som også vil kunne bidra til utvikling av insulinresistens.\n\n\nFlerumettede fettsyrer - Omega-6\nn-6-fettsyrer blir hyppig trukket frem som pro-inflammatoriske, og både linolensyre (LA) og arakidonsyre (AA) besitter disse egenskapene. n-6-fettsyrer er forløpere til såkalte eikosanoider (signalstoffer som blant annet stimulerer immunrespons) og bortsett fra noen unntak er eikosanoidene som produseres fra AA i utgangspunktet pro-inflammatoriske.\n\n\nFlerumettede fettsyrer - Omega-3\nn-3-fettsyrer  blir ofte omtalt som anti-inflammatoriske. Alfa-linolensyre (ALA), EPA og DHA, har vist seg å dempe effektene av inflammasjonsmarkører i fettvev, deriblant TNF-a og IL-6. EPA og DHA nedregulerer også TLR og utøver altså motsatt effekt sammenlignet med mettede fettsyrer, og det kan dermed tenkes at disse demper insulinresistens. Det har også vært foreslått at EPA og DHA direkte motvirker produksjonen eikosanoider fra AA gjennom å konkurrere om de samme enzymene."
  },
  {
    "objectID": "artikler/fett-inflammasjon.html#klinisk-effekt",
    "href": "artikler/fett-inflammasjon.html#klinisk-effekt",
    "title": "Overvekt, fettsyrer og inflammasjon",
    "section": "Klinisk effekt",
    "text": "Klinisk effekt\nAvsnittene over samsvarer mer eller mindre greit med allmen oppfatning. Mettede fettsyrer er ille, spis mer omega-3 og litt mindre omega-6. Men hva skjer egentlig når man tar forsøkene ut fra petriskålen og mus under svært godt kontrollerte forhold og prøver å overføre til mennesket som gjør som det vil? Det er som nevnt ikke spesielt mange gode studier på dette, og de studiene som er gjort samsvarer nødvendigvis ikke.\n\nKorttidseffekt\nGjennomgangen som er gjort trekker frem studier som blant annet viser at både høyt og lavt fettinntak er assosiert med økte nivåer av inflammasjonsmarkører i blodet direkte etter måltidet, og at måltider som kombinerer fett og raffinerte karbohydrater (Big Mac + Cola) gir en akutt inflammatorisk respons i overvektige. Her ser man blant annet en økning i reaktive oksygenforbindelser i tillegg til at IL-6 øker.\nI en studie på hvordan ulike former for fettsyrer påvirker inflammasjon, fant man at et måltid rikt på n6-fettsyrer reduserte inflammasjonsmarkørene IL-6 og TNF-a. Dette er ganske oppsiktsvekkende da det faktisk er motsatt av hva man kanskje skulle tro basert på celle og dyrestudier. Senere har man blant annet sett at n3-fettsyrer ikke nødvendigvis har noen kottidseffekt på inflammasjonsmarkører i plasma. Videre har man sett at alle typer høyfett måltider kan øke enkelte inflammasjonsmarkører uavhengig av hvilke type fett som tilføres.\nMed andre ord ser man ikke ut til å finne noen klare beviser for hvordan ulike typer fettsyrer (mettede, flerumettede) påvirker betennelsestilstanden i blodet i et korttidsperspektiv (rett etter et måltid). Til tross for dette kan det se ut som at veldig fettrike måltider tenderer mot å øke sirkulerende nivåer av enkelte cytokiner, men evidensen for dette er altså begrenset.\n\n\nLangtidseffekt\nStudiene som er  gjennomgått raskt over så på hvordan fettrike måltider påvirker inflammasjonsmarkører i blodet kort tid etter måltidet. Det er nok mer interessant å se hvordan disse måltidene vil påvirke betennelsestilstanden i et lengre perspektiv, spesielt i sammenheng med overvekt og kanskje også vektnedgang. Da med tanke på hvordan man skal legge opp en diett.\nJeg må bare gjenta at man hører mye om det potensielt skadelige effekten av n-6-fettsyrer, dersom dette inntas i høye doser. Forfatterne påpeker at det ikke finnes spesielt mye som støtter denne hypotesen om at LA og AA er pro-inflammatoriske i en frisk populasjon. På den andre siden vil nivåene av inflammasjonsmarkører være høyere i overvektige, men litteraturen er sprikende også her. Et høyt inntak av flerumettede fettsyrer fra planteoljer har blant annet vært vist å senke plasma C-reaktivt protein (CRP) og andre cytokiner. Med andre ord finner man også her frem til andre resultater enn man skulle tro ved inntak av n6-fettsyrer. De samme effektene er funnet ved tilskudd av n3-fettsyrer."
  },
  {
    "objectID": "artikler/fett-inflammasjon.html#hva-med-kalorirestriksjon",
    "href": "artikler/fett-inflammasjon.html#hva-med-kalorirestriksjon",
    "title": "Overvekt, fettsyrer og inflammasjon",
    "section": "Hva med kalorirestriksjon?",
    "text": "Hva med kalorirestriksjon?\nNår det kommer til kalorirestriksjon, har dietter lavt på både karbohydrater og fett (uspesifisert sammensetning) vist nedgang i inflammasjonsmarkører. Denne effekten kan muligens potensieres ved tilskudd av n3-fettsyrer. Man bør derfor kanskje skille mellom fettinntak ved vektnedgang sammenlignet med vektvedlikehold. Her er det også verdt å nevne at et hypokalorisk kosthold, som igjen vil føre til vektnedgang over tid generelt sett vil senke graden av inflammasjon i kroppen, slik at dette ikke nødvendigvis er et resultat av hvilken type fett man spiser.\nLes mer om kalorirestriksjon relatert til risikoen for kreft."
  },
  {
    "objectID": "artikler/fett-inflammasjon.html#konklusjon",
    "href": "artikler/fett-inflammasjon.html#konklusjon",
    "title": "Overvekt, fettsyrer og inflammasjon",
    "section": "Konklusjon",
    "text": "Konklusjon\nDette betyr mer eller mindre at evidensen som danner grunnlaget for anbefalinger om n-6 og n-3-fettsyrer som sirkulerer på internett, ratioer og så videre er rimelig veik og ikke kan festes lit til. Spesielt ikke når det gjelder inflammasjon. Man kan nokså trygt si at fettet vi som mennesker spiser sannsynligvis oppfører seg annerledes sammenlignet med diverse dyr og en celle i en laboratorieskål. Kanskje også at n3-fettsyrer ser ut til å ha en positiv effekt i rasjonelle doser i betennelsesøyemed. Men man ser også at svært fettrike måltider, uavhengig av type vil skape en viss utskillelse av inflammasjonsmarkører fra fettvev i blodet.\nNoen vil kanskje si at utgangspunktet for denne gjennomgangen er overvektige mennesker, som har en høyere grad av inflammasjon enn normalvektige. På den andre siden kan det nok la seg gjøre å overføre disse resultatene til normalvektige som har lavere sirkulerende nivåer av inflammasjonsmarkører i blodet, og sannsynligvis vil kunne spise mer fett uavhengig av kilde før disse nivåene øker. Kort fortalt - dersom inflammasjonsmarkører etter n6-inntak ikke øker i overvektige, gjør det sannsynligvis heller ikke det i normalvektige.\nVi responderer alle ulikt på det vi spiser, og det kan se ut til at effektene av de ulike fettsyrene vil variere alt ettersom hvilket utgangspunkt man har. Både det genetiske utgangspunktet, og ikke minst hvorvidt man vil ned, opp eller vedlikeholde vekten er faktorer som unektelig har noe å si på sluttresultatet.\nReferanser\n\nTeng et al, Modulation of obersity-induced inflammation by dietary fats: mechanisms and clinical evidence, 2014.\n\nTakk til Vegard Lysne for innspill og diskusjon"
  },
  {
    "objectID": "artikler/fargestoffer.html",
    "href": "artikler/fargestoffer.html",
    "title": "Fargestoffer",
    "section": "",
    "text": "Se for deg en lørdagskveld med god gul suppe og saftig brunt kjøtt til middag, og dessert i sofakroken, der godteri i alle regnbuens farger pynter opp stuebordet. Hva er det som gjør at matvarer kan ha så mange ulike farger? Jo, det er blant annet fargestoffer som har blitt tilsatt. Her kommer en gjennomgang av de mest brukte fargestoffene, og en vurdering av eventuelle helsefarer ved inntak av fargestoffer.\nSjekk ut artikkelserien om tilsetningsstoffer."
  },
  {
    "objectID": "artikler/fargestoffer.html#hva-er-fargestoffer-og-hvorfor-brukes-de",
    "href": "artikler/fargestoffer.html#hva-er-fargestoffer-og-hvorfor-brukes-de",
    "title": "Fargestoffer",
    "section": "Hva er fargestoffer og hvorfor brukes de?",
    "text": "Hva er fargestoffer og hvorfor brukes de?\nFargestoffer er tilsetningsstoffer som har blitt brukt i over 2000 år, for å gi farge til mat- og drikkevarer. Dette gjør at matvarene får et mer appetittlig og friskt utseende. Fargeforandringer kan skje under bearbeiding og distribusjon av matvarer, og fargestoffer tilsettes da for å gjenopprette den naturlige fargen. Næringsmidler uten farge kan også tilsettes fargestoffer, og fargestoffer kan brukes for å forsterke den opprinnelige fargen. Matvarer som ofte blir tilsatt farge er brus, godteri, supper, kaker, brød og kjøtt.\nI Norge er 49 fargestoffer tillatt å bruke i næringsmidler. 11 av disse fargestoffene er syntestiske azo-fargestoffer, som var forbudt i Norge på grunn av mulig risko for å utvikle overfølsomhetsreaksjoner. Forbudet mot azo-fargestoffene ble opphevet i 2001 som følge av at EU vedtok fargestoffdirektivet i 1994, og dette gjaldt også Norge via vår tilknytning til EU gjennom EØS-avtalen."
  },
  {
    "objectID": "artikler/fargestoffer.html#de-ulike-fargestoffene",
    "href": "artikler/fargestoffer.html#de-ulike-fargestoffene",
    "title": "Fargestoffer",
    "section": "De ulike fargestoffene",
    "text": "De ulike fargestoffene\nVi kan skille mellom naturlige fargestoffer som finnes i naturen, naturidentiske farger som forekommer i naturen, men blir kjemisk fremstilt, syntetiske farger som lages kjemisk, og semisyntetiske farger som er kjemisk modifisering av naturlige farger.\nFargestoffer har E-nummer fra 100-199. Her er noen av de mest brukte:\n\n\n\n\n\n\n\n\n\nE-nr\nNavn\nFagre\nSkadelig?\n\n\nE-100\nKurkumin\nGult\nLite skadelig. Fordelaktig effekt\n\n\nE-102\nTartrazin\nGult\nOverfølsomhetsreaksjoner\n\n\nE-104\nKinolingult\nGrønn/gult\nMulig overfølsomhetsreaksjoner\n\n\nE-110\nParaoransje\nGult\nMulig overfølsomhetsreaksjoner\n\n\nE-120\nKarmin\nRødt\nOverfølsomhetsreaksjoner\n\n\nE-122\nAzorubin\nRødt\nMulig overfølsomhetsreaksjoner\n\n\nE-123\nAmarant\nRød/lilla\nMulig overfølsomhetsreaksjoner\n\n\nE-124\nNykockin\nRødt\nMulig overfølsomhetsreaksjoner\n\n\nE-127\nErytrosin\nRødt\nMulig overfølsomhetsreaksjoner og hyperaktivitet\n\n\nE-140\nKlorofyll\nGrønt\nIngen kjent toksisk effekt\n\n\nE-160a\nBetakaroten\nOransje\nLungekreft hos røykere?\n\n\nE-160b\nAnnattoekstrakter\nGul/oransje\nOverfølsomhetsreaksjoner hos disponerte personer\n\n\nE-163\nAntocyaner\nRød/blå\nIngen kjent toksisk effekt\n\n\n\n\nSyntetiske fargestoffer\n\n\nTartrazin (E-102)\nTartrazin er et syntetisk fremstilt fargestoff som gir gul farge til matvarer som supper, sauser, iskrem, søtsaker, syltetøy og yoghurt. Fargestoffet er et av de mest brukte azo-fargestoffene, og kan føre til overfølsomhetsreaksjoner hos disponerte personer. Dette gir utslag som pusteproblemer, rød og oppsvulmet hud rundt øyene og munnen, hodepine og forstyrrelser i mage-tarm kanal. Atferdsproblemer (hyperaktivitet og læringsvansker) kan muligens også forekomme. Prevalensen av overfølsomhetsreaksjoner er usikker, men den kan ligge på 0.01-0.1% hos friske mennesker, og 10-20% hos allergikere. Ca. 10% av astmatikere kan få astma-anfall etter inntak av tartrazin.\nOverfølsomhetsreaksjoner ved inntak av tartrazin er mest sannsynlig en form for intoleranse, der immunapparatet ikke er involvert, ved at reaktive substanser som histamin frisettes fra mastceller.\nADI-verdien til tartrazin ligger på 7,5 mg/kg kroppsvekt.\nKinolingult, Paraoransje, Azorubin, Amarant og Nycockin er også syntetiske azo-fargestoffer som muligens kan føre til overfølsomhetsreaksjoner.\n\n\nErytrosin (E-127)\nErytrosin er et syntetisk fargestoff som gir rosa farge til matvarer. Det er tilsatt i få matvarer i dag, men man kan finne erytrosin i cocktailbær, kandiserte kirsebær og noen søtsaker.\nDet er usikkert om erytrosin kan føre til overfølsomhetsreaksjoner og hyperaktivitet hos mennesker.\nADI-verdi på 0-0.1 mg/kg kroppsvekt."
  },
  {
    "objectID": "artikler/fargestoffer.html#fargestoffer-med-naturlig-opprinnelse",
    "href": "artikler/fargestoffer.html#fargestoffer-med-naturlig-opprinnelse",
    "title": "Fargestoffer",
    "section": "Fargestoffer med naturlig opprinnelse",
    "text": "Fargestoffer med naturlig opprinnelse\n\nKurkumin (E-100)\nKurkumin eller gurkemeie er et gult fargestoff som blir fremstilt fra roten Curcuma Longa. Kaker og iskrem blir ofte farget ved bruk av kurkumin. Fargestoffet er uløselig i vann, men løselig i etanol.\nKurkumin har ingen dokumenterte skadelige effekter. Fargestoffet kan i stedet ha noen fordelaktige egenskaper som anti-tumoregenskaper, anti-inflammatorisk effekt, og nedsettelse av sår og leverskader.\n\n\nKarmin (E-120)\nKarmin er et rødt fargestoff, som fremstilles ved å trekke ut næringsinnholdet fra tørkede hunninsekter av arten Dactylopius coccus. Ekstraktet som brukes kalles cochenille. Karmin ble tidligere brukt til å farge tekstiler, men det blir lite brukt nå til dags.\nDet er påvist overfølsomhetsreaksjoner ved inntak av karmin. Reaksjonene er mest sannsynlig en IgE-mediert allergi på proteiner i fargestoffet. Det kan forekomme astmaanfall og andre reaksjoner hos spesielt disponerte mennesker.\nADI-verdi ligger på 0-5 mg/kg kroppsvekt.\n\n\nKarotenoider (E-160 til E-161)\nKarotenoider omfatter ca. 600-700 gule, oransje og røde fargestoffer, som finnes naturlig i plante- og dyreriket. De er fettløselige, og har fått navnet sitt fra gulrot (Daccus carota). I matvarer benyttes som oftest ikke den naturlige varianten av karotenoider, men syntetisk fremstilt naturidentisk karoten. Karotenoider omfatter blant annet: Beta-karoten (E-160a), Kantaxantin (E-161g) og Annattoekstrakter (E-160b)\n\n\nBeta-karoten (E-160a)\nBeta-karoten er et fargestoff som blant annet finnes i grønnsaker og frukter som gulrot, mango, salater, aprikoser og søtpoteter. Fargestoffet er ikke vannløselig, og kan spaltes til to molekyler av vitamin A (retinol).\nFargestoffet har blitt assosiert med lungekreft hos røykere ( Russell (2004), Journal of Nutrition, 134 (1): 262S-268S)\nBeta-karoten kan i kombinasjon føre til toksiske effekter i leveren (Leo og Lieber (1999) American Journal of Clinical Nutrition, 69 (6): 1071-1085)\nADI- verdi er bestemt til 0-5 mg/kg kroppsvekt.\n\n\nKantaxantin (E-161g)\nKantaxantin har en rød/oransje farge, og finnes naturlig i små mengder i kantareller. Fargestoffet gir blant annet farge til lakseskinn, kyllingskinn og eggeplommer. Det har blitt brukt peroralt for å bli brun i huden uten å måtte sole seg.\nInntak av store doser kantaxantin kan muligens føre til skader på netthinnen med krystalldannelse og permanent nedsatt mørkeadaptasjon. I 1990 ble ADI-verdien til kantaxantin senket fra 0-25 mg/kg kroppsvekt til 0-0.05 mg/kg kroppsvekt.\nKantaxantin kan som flere andre fargestoffer gi overfølsomhetsreaksjoner hos spesielt følsomme. Dette er som oftest i form av intoleransereaksjoner som ikke involverer immunsystemet.\nKantaxantin blir lite brukt som tilsetning i matvarer, så det er liten grunn til bekymring for eventuelle bivirkninger. ADI-verdien er i dag 0-0.03 mg/kg kroppsvekt\n\n\nAnnattoekstrakter (E-160b)\nAnnattoekstrakter er ekstrakter fra fruktene på annatto-treet som vokser i tropisk klima. Det ytterste frølaget på treet blandet med vann eller olje brukes som fargestoff. Annattoekstrakter har blitt brukt til å farge smør gult. Overfølsomhetsreaksjoner kan forekomme hos disponerte personer, med symptomer som elveblest, ødem og eksem. ADI-verdi er 0-0.065 mg/kg kroppsvekt\n\n\nAntocyaner (E 163)\nAntocyaner en stor gruppe naturlige fargestoffer som blant annet finnes i jordbær, bringebær, vin og en rekke blomster med rosa, rød, lilla og blå farge. Antocyaner fungere som pH-indikator, ved at de skifter farge ved endring av pH. Sur pH gir en rødlig farge, mens basisk pH gir en blålig farge.\nInntak av frukt og bær gjør at mennesker er jevnlig eksponert for antocyaner. Det er  begrenset dokumentasjon som viser at fargestoffene kan være toksiske for mennesker. ADI-verdi ligger på 0-2.5 mg/kg kroppsvekt."
  },
  {
    "objectID": "artikler/fargestoffer.html#er-fargestoffer-helseskadelige",
    "href": "artikler/fargestoffer.html#er-fargestoffer-helseskadelige",
    "title": "Fargestoffer",
    "section": "Er fargestoffer helseskadelige?",
    "text": "Er fargestoffer helseskadelige?\nJECFA og EFSA gjennomfører toksikologisk vurdering av fargestoffer, for å se om de kan være helseskadelige for befolkningen. Overfølsomhetsreaksjoner kan være en bivirkning ved inntak av fargestoffer som tartrazin, karmin, paraoransje, annattoekstrakter og kantaxantin, hvor man kan utvikle astmabesvær, elveblest, oppsvulmede slimhinner og betennelse i nese og øyner.  Man er ikke helt sikker på hvilke komponenter i fargestoffene som kan føre til overfølsomhetsreaksjoner, men det kan gi utslag som både allergi og intoleranse.\nBekymringen blant mange folk om at fargestoffer er farlige, og bør unngås, er dårlig dokumentert. Det langt flere mennesker som har overfølsomhetsreaksjoner mot proteiner i melk, egg og fisk, enn fargestoffer. 0.01-0,1% av befolkningen reagerer på det mest potente azo-fargestoffet tartrazin, mens 10-20% av dem som er disponert for allergi reagerer på det samme. Det er altså liten grunn til å være bekymret for å spise matvarer som er tilsatt fargestoffer.\nNoen fargestoffer kan være organtoksiske ved inntak av ekstremt høye doser, men dette gjelder doser langt over det som finnes i matvarer. Skader kan skje på synet som følge av ekstreme høye mengder av kantaxantin, lever-og nyreskader pga. høye doser kurkumin og man kan bli disponert for kreft ved høyt inntak av det syntetiske fargestoffet erytrosin.\nVKM (Vitenskapskomiteen for Mattrygghet) har vurdert en britisk studie (Southampton-studien) som kom fram til en mulig sammenheng mellom utvikling av hyperaktivitet og inntak av fargestoffer sammen med konserveringsmiddelet natriumbenzonat. Her kan du lese vurderingen. VKM konkluderer med at det er liten risiko for utvikling av ADHD som følge av inntak av fargestoffer og natriumbenzonat."
  },
  {
    "objectID": "artikler/fargestoffer.html#konklusjon",
    "href": "artikler/fargestoffer.html#konklusjon",
    "title": "Fargestoffer",
    "section": "Konklusjon",
    "text": "Konklusjon\nNormalt friske mennesker har ingen grunn til å være bekymret for å innta kunstig farget matvarer. Fargestoffene som finnes i matvarer er vurdert av eksperter i JECFA og EFSA for mulige toksisk fare, og fargestoffene har en ADI-verdi med god margin til det som er realistisk å få i seg. Disponerte personer med allergi kan utvikle overfølsomhetsreaksjoner i noen større grad enn friske mennesker. Det skal likevel store mengder til for å fremkalle en reaksjon, så det ingen grunn til å være redd for å spise fargede matvarer."
  },
  {
    "objectID": "artikler/energibalanse-badekar.html",
    "href": "artikler/energibalanse-badekar.html",
    "title": "Energibalansen - historien om et badekar",
    "section": "",
    "text": "Et tema som går igjen og igjen når man diskuterer kosthold er hvordan endringer i kroppsvekten fungerer. Den tradisjonelle tilnærmingen til saken er at det bare handler om energibalansen, og at energi inn - energi ut alltid vil forutsi hvordan kroppsvekten vil utvikle seg over tid. Etter at lavkarbobølgen skylte over landet har en ny oppfatning kommet til live, nemlig ideen om at en kalori ikke er en kalori, og at det er hva vi spiser, og ikke hvor mye, som avgjør hva som skjer med vekten.\nI dette innlegget vil jeg bygge litt videre på innlegget mitt om energibalansen, og rett og slett rive det ned til noe så enkelt som et badekar. Jeg vil anbefale alle å lese den artikkelen først, for å få et bilde av hvor kompleks energibalansen egentlig er."
  },
  {
    "objectID": "artikler/energibalanse-badekar.html#er-en-kalori-en-kalori",
    "href": "artikler/energibalanse-badekar.html#er-en-kalori-en-kalori",
    "title": "Energibalansen - historien om et badekar",
    "section": "Er en kalori en kalori?",
    "text": "Er en kalori en kalori?\nKalori er et mål på energi, og en kcal er definert som den energien som trengs for å  øke temperaturen på en liter vann med en grad. Per definisjon er derfor en kalori en kalori.\nDe som mener at en kalori ikke er en kalori snakker ofte om at de energigivende næringsstoffene oppfører seg ulikt i kroppen, noe som er helt riktig. Hva du spiser vil være med å påvirke hor mye du spiser, og det vil også påvirke hvor mye du forbrenner. Protein har andre funksjoner i kroppen enn karbohydrater og fett, som hovedsakelig kan regnes som energikilder. Ulike sammensetninger av næringsstoffene vil også ha ulike effekter på metthetsfølelse og hormonstatus.\nBegge sider av saken har altså poenger som er korrekte, men de må brukes i riktig sammenheng. Om du spiser et måltid som inneholder 500 kcal, så er det ikke likegyldig hvilke næringsstoffer måltidet er satt sammen av. Sammensetningen av måltidet vil nemlig påvirke matinntaket senere på dagen, gjennom sine effekter på hormoner og metthetssignaler. Men, hvis du i løpet av en dag har spist 2500 kcal og forbruket har vært 3000 kcal, så vil det være av mindre betydning hvor kaloriene har kommet fra, du er i negativ energibalanse uansett."
  },
  {
    "objectID": "artikler/energibalanse-badekar.html#badekaret",
    "href": "artikler/energibalanse-badekar.html#badekaret",
    "title": "Energibalansen - historien om et badekar",
    "section": "Badekaret",
    "text": "Badekaret\nTenk deg at vi bytter ut menneskekroppen med et badekar. Mengden vann i badekaret, vannstanden, representerer kroppens totale lagre av energi, både fettvevet, muskelvevet og glykogenlagrene. Hver dag fyller vi på mer vann, noe som representerer maten vi spiser. Samtidig vil det også hele tiden renne vann ut gjennom sluken, noe som representerer forbruk av energi.  Noe vil også fordampe, eller rett og slett skvulpe utfor kanten. For å opprettholde vannstanden er vi avhengig av å helle oppi like mye vann som det forsvinner over tid. Hvis ikke vil vannstanden øke eller synke.\nDette er utgangspunktet for denne analogien, her følger en forklaring av de ulike delene av energibalansen basert på dette. Som nevnt lenger oppe anbefaler jeg å lese artikkelen om energibalansen først.\nEnergibalanseligningen:\n\nEnergi inn - energi ut = endring i kroppens energilagre\n\n\nEnergi inn\nEnergi inn tilsvarer i virkeligheten energien vi tilfører kroppen ved å spise og drikke. Når vi snakker om badekaret, er maten representert med vann som tømmes oppi. Nesten all energien vi spiser vil absorberes i tarmsystemet, men noe vil også gå rett gjennom og komme ut på andre siden (helst ikke i badekaret). Du kan tenke deg at vannmuggene holdes med en ustø hånd, og at noe rett og slett bommer og havner på gulvet.\nMåltidsstørrelse representeres ved hvor mye du fyller på om gangen, og måltidsfrekvensen representeres ved hvor ofte du fyller på. Det som er av betydning er hvor mye som fylles på totalt sett over tid, ikke hvor ofte eller hvor mye du fyller på om gangen.\n\nEnergi inn = Energien i maten vi spiser - det som ikke absorberes i tarmene\n\n\n\nEnergi ut\nEnergi ut tilsvarer all energi vi bruker. Som jeg skrev i den andre artikkelen så er dette summen av basalforbrenningen (BMR), forbrenning ved aktivitet og den termiske effekten av maten vi spiser (TEF), altså den energien som går med til å fordøye og metabolisere maten. Hvordan passer disse inn i badekaranalogien?\nBMR er den energien vi forbrenner hver dag, bare på å holde oss i live. Derfor kan du se for deg at det i et jevnt tempo renner vann ut av sluken hele døgnet.\nHver gang vi beveger oss vil det koste energi, og jo høyere intensiteten/belastningen er, jo mer energi vil det koste. Tenk deg derfor at all bevegelse vil øke mengden vann som presses ned i sluket, og jo mer energikrevende aktiviteten er jo mer vann presses ut.\nTEF er den ekstra energien vi bruker i forbindelse med matinntak. Denne varierer for de ulike næringsstoffene, og er høyest for protein (20-30%), etterfulgt av karbohydrat (5-10%) og fett (0-5%). For et sammensatt måltid er det beregnet at ca 10% av energien vil gå med til dette formålet. Se for deg at hver gang du heller vann oppi badekaret fører bevegelsen av vannet til en temperaturøkning, slik at ca 10% av det tilførte vannet fordamper og forsvinner den veien.\n\nEnergi ut = BMR + TEF + aktivitet"
  },
  {
    "objectID": "artikler/energibalanse-badekar.html#praktisk-betydning",
    "href": "artikler/energibalanse-badekar.html#praktisk-betydning",
    "title": "Energibalansen - historien om et badekar",
    "section": "Praktisk betydning",
    "text": "Praktisk betydning\nMye kan sies om energibalansen og hvordan den fungerer, men uenigheter handler stort sett om ulike tolkninger eller at man blander mellom fortid og fremtid. Termodynamikkens første læresetning forteller osv at energi verken kan oppstå eller forsvinne, bare overføres fra en form til en annen. Det er nettopp dette som skjer i kroppen vår. Når vi spiser eller drikker, vil den kjemiske energien fra maten kunne overføres til det vi trenger den til, enten det er produksjon av varme eller bevegelse. Om vi tilfører mer energi enn det som brukes, vil vi få en akkumulering av energi, som i kroppen lagres som fettvev. Tilfører vi mindre energi enn vi bruker, vil vi bruke fra kroppens energireserver, og dermed miste fettvev.\nJeg vil også gjøre et ekstra poeng ut av at det er energibalansen over tid som har noe å si, ikke hver dag isolert. De færreste er i balanse fra dag til dag, men over tid har vi mekanismer som vil føre oss i retning balanse. Et tegn på dette er at de aller fleste faktisk er vektstabile, også undervektige og overvektige. Med mindre man stadig prøver å slanke seg med midlertidige løsninger, er det få som svinger betydelig opp og ned i vekt.\nFor å oppnå en vektnedgang må man derfor oppnå en negativ energibalanse over tid, og det er her livsstilsendringer kommer inn i bildet. Midlertidige løsninger vil på grunn av kompensasjonsmekanismer i de fleste tilfeller gi midlertidige resultater, også kjent som jojo-slanking.\nSom jeg har prøvd å illustrere i disse to innleggene om energibalansen så er det viktig å ta hensyn til begge sider av ligningen, og ikke bare fokusere på den ene siden. Inntak og forbruk påvirker hverandre, og det er forholdet mellom disse over tid som har en betydning for hvorvidt vannstanden vil synke, stige eller holdes stabil."
  },
  {
    "objectID": "artikler/egenbehandling-belastningsskader.html",
    "href": "artikler/egenbehandling-belastningsskader.html",
    "title": "Egenbehandling ved belastningsskader - del 1",
    "section": "",
    "text": "Mange som trener opplever belastningsskader, og selv om man gjør “alt riktig” er det vanskelig å unngå skader innimellom. Det viktigste man gjør når slike skader oppstår er at man unngår å provosere skadene ytterligere. Dette kan innebære å f.eks sykle istedet for å løpe hvis beinhinnebetennelsen dukker opp, eller droppe markløft og knebøy om korsryggen krangler. I denne artikkelen skal jeg se på 2 vanlige skader/plager og en enkel metode som kan hjelpe som en del av rehabiliteringen; trege negativer."
  },
  {
    "objectID": "artikler/egenbehandling-belastningsskader.html#eksentrisk-trening",
    "href": "artikler/egenbehandling-belastningsskader.html#eksentrisk-trening",
    "title": "Egenbehandling ved belastningsskader - del 1",
    "section": "Eksentrisk trening",
    "text": "Eksentrisk trening\nEksentrisk trening/trege negativer kan være spesielt nyttig ved følgende to skadetyper: Kneplager, ved smerte like under kneskjellet (1), og akillessmerter (2). Opplever du denne typen smerter bør du følge de skisserte behandlingsoppleggene nedenfor i minimum 4 uker, gjerne mer, for å se om det hjelper.\n\nVed kneplager:\nTrege negativer kan utføres på følgende måte: Finn deg en stol, stå på ett ben, senk deg så rolig du greier ned til stolsetet, reis deg på begge bena. Forslag til treningsopplegg: 3 sett x 10-15 repetisjoner daglig, ca 30 totalt.\n\n\nVed akillesplager:\nTrege negativer kan utføres på følgende måte: Stå i en trapp eller på en liten kasse på tærne, med hele fotbladet utenfor kanten. Gå opp på tå med begge beina, og senk deg så rolig du greier ned med en fot. Forslag til treningsopplegg: 2-3 sett x 10-15 repetisjoner daglig, ca 30 totalt.\nHvis plagene ikke forbedres eller til og med forverres etter 4 uker, kan det være lurt å oppsøke lege, fysioterapeut eller manuellterapeut. Om du er villig til å bruke mer penger og komme kjappere inn til behandling, er naprapat eller osteopat gode alternativer.\nKilder:\n1. http://www.ncbi.nlm.nih.gov/pubmed/16882889\n2. http://www.ncbi.nlm.nih.gov/pubmed/22097158"
  },
  {
    "objectID": "artikler/diett-livsstilsendring.html",
    "href": "artikler/diett-livsstilsendring.html",
    "title": "Diett eller livsstilsendring?",
    "section": "",
    "text": "2012 nærmer seg med stormskritt, og høytiden for innmelding på treningsstudio og kostholdsendringer står for tur. I den anledningen ønsker jeg å sette fokus på en ting, nemlig hvor sentralt det er å innføre nye vaner som en del av livsstilen, og ikke som et midlertidig prosjekt. Dette gjelder både trening og kosthold, men jeg vil i hovedsak fokusere på det siste.\nUtover høsten er det ikke uvanlig at kosekiloene kommer krypende, da det tross alt er lenge til neste sommer. Dette topper seg i julen, med all den gode maten og påfølgende dessertbord. Jeg har tidligere skrevet om hvordan man kan unngå å gå opp de vanlige julekiloene. Like over nyttår melder den dårlige samvittigheten seg hos mange, og flere bestemmer seg da for å gjøre grep, noe som gjerne formuleres som nyttårsforsetter.\nJanuar er den måneden i året der folk flest strømmer til treningsstudioet, og den feite julematen byttes ut med en sunn salat til middag. For oss som prøver å leve noenlunde sunt hele året, vet vi at dette sunnhetsrushet sjelden varer lenger enn en måneds tid, siden det allerede i februar begynner å bli vesentlig mindre kø på treningssenteret. Dette slår aldri feil, og vi kan bare anta at dette også gjelder kostholdsendringene."
  },
  {
    "objectID": "artikler/diett-livsstilsendring.html#hva-forteller-forskningen-oss",
    "href": "artikler/diett-livsstilsendring.html#hva-forteller-forskningen-oss",
    "title": "Diett eller livsstilsendring?",
    "section": "Hva forteller forskningen oss?",
    "text": "Hva forteller forskningen oss?\n\n\n\nFigur hentet fra Shai 2008\n\n\nDet er gjort flere studier som sammenligner effekten av ulike dietter, og konklusjonene er stort sett de samme. Alle diettene gir vekttap, og etter en viss tid jevner resultatene seg ut, noe som resulterer i at man ikke ser forskjell mellom de ulike alternativene. Dette er selvfølgelig en sannhet med modifikasjoner, og det er ikke dermed sagt at alle dietter er like effektive.\nI de fleste studiene er det etter to år veldig mange som ikke lenger følger diettene, men likevel blir alle tatt med i beregningene. Dette forklarer i stor grad hvorfor grafene viser at vekttapet er størst i begynnelsen, før vekten stiger litt igjen. Kanskje forteller disse studiene oss i større grad hvor effektive de ulike diettene er på store grupper, og ikke hvordan enkeltindividet vil reagere?"
  },
  {
    "objectID": "artikler/diett-livsstilsendring.html#hva-kan-vi-ta-med-oss-fra-dette",
    "href": "artikler/diett-livsstilsendring.html#hva-kan-vi-ta-med-oss-fra-dette",
    "title": "Diett eller livsstilsendring?",
    "section": "Hva kan vi ta med oss fra dette?",
    "text": "Hva kan vi ta med oss fra dette?\nEn logisk konklusjon utifra overnevnte studier, er at de fleste dietter vil gi vekttap så lenge man holder seg til dem, noe som betyr at det mest sentrale er å finne et kosthold som kan vare livet ut. Om målet er å gå ned i vekt, er du nødt til å oppnå et energiunderskudd, gjennom å innta mindre energi enn du forbruker, og på den måten tvinge kroppen til å bruke energien som er lagret i fettvevet. Problemet med mange slankekurer er at de ofte medfører at man blir gående småsulten, noe som i mange tilfeller ender med at hele dietten forkastes. Når man da går tilbake til de vanene man hadde før, er det naturlig at kiloene kommer tilbake, og ofte med renter!\nOm det er noe vi kan si sikkert utifra debatten som har rast i media det siste året, så er det at det er forskjell på folk. Noen trives med et kosthold i tråd med de offentlige anbefalingene, noen trives bedre på et kosthold med mindre karbohydrater, mens andre lever fint som vegatarianere. Alle disse kostholdsretningene kan gjøres på sunne og usunne måter, og det handler i stor grad om å velge den riktige typen matvarer."
  },
  {
    "objectID": "artikler/diett-livsstilsendring.html#varige-resultater-krever-varige-endringer",
    "href": "artikler/diett-livsstilsendring.html#varige-resultater-krever-varige-endringer",
    "title": "Diett eller livsstilsendring?",
    "section": "Varige resultater krever varige endringer",
    "text": "Varige resultater krever varige endringer\nOm du ønsker deg gunstige helseeffekter som varer, er du fint nødt til å gjøre varige endringer. Dette gjelder både kosthold og trening. Midlertidige løsninger vil alltid gi midlertidige resultater, og det er ikke noe å trakte etter. Her kommer fem tips som kan hjelpe deg å finne noe som passer for deg:\n\nEkstreme løsninger er for ekstreme tilfeller. Med mindre du av helsemessige grunner trenger å gjøre drastiske endringer, kommer du langt med å gjøre mindre justeringer. Da er det også mye større sannsynlighet for at du klarer å opprettholde endringene over lengre tid!\nSkynd deg langsomt. Ønsker du å gå ned i vekt så må du huske at de kiloene du vil bli kvitt ikke kom på over natten, og du kan derfor heller ikke forvente at de skal forsvinne i det tempoet.\nIkke overanalyser. Som Rema 1000 sier, så er det enkle ofte det beste. Fokuser på det store bildet, og ikke heng deg opp i detaljer. Spesielt innen trening er det mange som ser seg blind på de små detaljene og glemmer at det er helheten som gir resultater over tid.\nIkke gå ut for hardt. Åpner du for hardt ender du fort opp med å gi opp dersom endringene i hverdagen blir for store. Da er det bedre å innføre en og en ny vane, og heller bruke litt mer tid. Husk at du ikke har hastverk, og at alle endringer til det bedre vil være positivt for helsen din på sikt!\nKunnskap er makt. Sett deg litt inn i grunnprinsippene bak de endringene du velger å innføre. Når du i større grad er klar over helsefordelene med de enkelte endringene, vil dette øke motivasjonen din til å opprettholde de nye vanene. Dessuten vil du i større grad unngå de verste tabbene, som nesten alltid oppstår pga manglende kunnskap.\n\nFor konkrete tips til hvilke endringer det kan være lurt å gjennomføre, sjekk ut våre helseråd. For å øke kunnskapsnivået har vi flere artikler her på siden, og de viktigste har vi samlet under anbefalte artikler. De som ønsker en bedre innføring kan sjekke ut den stadig voksende kunnskapsbasen vår, som finnes øverst til venstre på siden. Har du spørsmål er det bare å fyre løs i kommentarfeltet, så svarer vi av beste evne!\nGod jul og godt nyttår!"
  },
  {
    "objectID": "artikler/diabetes-kosthold.html",
    "href": "artikler/diabetes-kosthold.html",
    "title": "Hvordan bør en diabetiker spise?",
    "section": "",
    "text": "Diabetes type 2 er en livsstilssykdom som har økt kraftig i omfang, og stadig flere rammes. Ved denne sykdommen er kroppens blodsukkerregulering påvirket, og kostholdet blir derfor viktig. Likevel er det en del uenighet om hva som er et gunstig kosthold for en diabetiker, og ikke minst hvilken type kosthold som er best for å forebygge denne sykdommen. En studie fra 2010 så på akkurat dette."
  },
  {
    "objectID": "artikler/diabetes-kosthold.html#omfanget-av-diabetes-type-2",
    "href": "artikler/diabetes-kosthold.html#omfanget-av-diabetes-type-2",
    "title": "Hvordan bør en diabetiker spise?",
    "section": "Omfanget av diabetes type 2",
    "text": "Omfanget av diabetes type 2\nDiabetes type 2 (DMT2) ble tidligere kalt gammelmannsdiabetes eller voksendiabetes, siden det var en sykdom som hovedsakelig rammet eldre mennesker. I nyere tid har man sett seg nødt til å gi sykdommen et nytt navn, siden stadig flere og yngre mennesker utvikler den.\nI europeiske land regnes prevalensen av DMT2 til 4-8%, men den er økende. Internasjonalt har forekomsten av DMT2 økt fra 50 millioner tilfeller i 1985 til 247 millioner tilfeller i 2007. Det er estimert at forekomsten vil være 472 millioner i 2025 dersom dagens utvikling fortsetter. I samme periode har prevalensen i Norge økt fra 2,9% til 4,3%.\nDen reelle utviklingen trenger ikke å være like stor som tallene tilsier, da tallene i stor grad baseres på hvor mange som registreres som syke. Vi vet at det tar ca 7 år før man får diagnosen, men likevel kan vi anta at vi oppdager flere tilfeller nå enn vi har gjort tidligere. Levealderen øker også, og siden diabetes er aldersrelatert, kan dette også bidra til den økte forekomsten. Likevel er det helt klart at forekomsten av DMT2 øker kraftig, spesielt i vestlige land, og med stor sannsynlighet er den typiske vestlige livsstilen sterkt medvirkende til dette."
  },
  {
    "objectID": "artikler/diabetes-kosthold.html#hvilke-anbefalinger-får-diabetikere-i-dag",
    "href": "artikler/diabetes-kosthold.html#hvilke-anbefalinger-får-diabetikere-i-dag",
    "title": "Hvordan bør en diabetiker spise?",
    "section": "Hvilke anbefalinger får diabetikere i dag?",
    "text": "Hvilke anbefalinger får diabetikere i dag?\nDiabetesforbundet har ikke noen direkte kostholdsråd på sine sider, men understreker at man bør velge:\n\nfiber i form av grove kornprodukter, grønnsaker og litt frukt\nmindre fett fra kjøtt og meieriprodukter og mer fett fra fisk og plantekilder\nlangsomme karbohydrater fremfor raske karbohydrater, og unngå rent sukker og hvitt hvetemel\n\nLandsforeningen for hjerte- og lungesykdom anbefaler et “hjertevennlig” kosthold med ekstra fokus på karbohydratene. Dette innebærer at maks en fjerdedel av tallerkenen fylles med karbohydratrike matvarer som brød, potet, pasta og ris. Ellers skal kostholdet bestå av grove kornprodukter, «5 om dagen», og være magert, med spesielt fokus på å redusere inntaket av mettet fett.\nDette tilsvarer de offentlige anbefalingene som gis til hele befolkningen, men er dette egentlig optimalt? Ifølge en artikkel fra 2010 er det ikke nødvendigvis det, og den skal vi se på her."
  },
  {
    "objectID": "artikler/diabetes-kosthold.html#optimale-kostholdsstrategier-for-å-forebygge-diabetes-type-2",
    "href": "artikler/diabetes-kosthold.html#optimale-kostholdsstrategier-for-å-forebygge-diabetes-type-2",
    "title": "Hvordan bør en diabetiker spise?",
    "section": "Optimale kostholdsstrategier for å forebygge diabetes type 2",
    "text": "Optimale kostholdsstrategier for å forebygge diabetes type 2\nBuyken og hans medforfattere har gått gjennom over 100 artikler skrevet om temaet, og har kommet fram til noen andre konklusjoner enn dagens anbefalinger. Disse konklusjonene ble presentert i en artikkel i 2010, som ble publisert i tidsskriftet Diabetologia [1].\nI innledningen knyttes den økte forekomsten av DMT2 til et spisemønster som fører til store postprandiale (etter måltid) økninger i blodsukker og insulinproduksjon, og det hevdes at et kosthold som reduserer dette vil være mer effektivt når det kommer til forebygging og behandling av DMT2.\nForfatterne peker på at alternative kosthold, hovedsakelig lavkarbo, lav GI/GB og middelhavskosthold, gjentatte ganger viser seg å være mer effektive enn tradisjonelle lavfettdietter når det gjelder vektnedgang og å forbedre risikofaktorer for kardiovaskulær sykdom. Felles for disse kostholdene er at de via ulike mekanismer reduserer den postprandiale økningen i blodsukker og insulin.\nTradisjonellt sett er protein regnet som det næringsstoffet som metter best, etterfulgt av karbohydrater som igjen metter bedre enn fett. Derav har kosthold med mye protein og karbohydrater blitt regnet som den beste måten å begrense energiinntaket på. Når man så justerer for inntaket av fiber og den glykemiske indeksen (GI) til karbohydratene, ser man at karbohydrater med lav GI metter bedre enn de med høy GI. Samtidig ser man at et høyt og hyppig inntak av karbohydrater med høy GI gjør at kroppen i større grad forbrenner karbohydrater enn fett (pga insulin og dets effekter på fettforbrenningen), noe som gjør at den langvarige metthetsfølelsen blir mindre dominerende og energiinntaket øker. Den totale glykemiske belastningen (GB) handler både om GI og mengden karbohydrat.\nNår det gjelder diabetes, er blodsukkerkontrollen det mest sentrale elementet vi må ta hensyn til. Forfatterne av artikkelen hevder at gjentatt utfordring av kroppens blodsukkerregulerende systemer som oppstår når man spiser etter et lavfett/høykarbo-kosthold er bekymringsverdig. Det understrekes at aktive, friske mennesker vil tåle dette pga økt insulinsensitivitet, mens mindre aktive mennesker blir nødt til å øke insulinutskillelsen for å takle denne belastningen. For disse menneskene kan et slikt kosthold på sikt føre til utvikling av diabetes.\nHer er en figur fra artikkelen som illustrerer hvordan mat med høy eller lav GI/GB påvirker bukspyttkjertelens insulinproduserende betaceller:\n\nNår det gjelder nivåene av fettstoffer i blodet, fører ubegrensede lavkarbodietter til en mer fordelaktig fordeling enn energibegrensede lavfettdietter. Dette var ifølge en meta-analyse av fem vektreduksjonsstudier, noe som i ettertid er bekreftet i tre store studier.\nMan ser også at mens insulinsensitive, aktive mennesker i større grad klarer å gå ned i vekt på flere typer kosthold, er det for personer som er insulinresistente mye lettere å oppnå dette med et kosthold som reduserer den postprandiale økningen av blodsukker- og insulinnivået. Siden det er en klar sammenheng mellom DMT2 og overvekt er dette også viktig å ta hensyn til."
  },
  {
    "objectID": "artikler/diabetes-kosthold.html#de-ulike-alternativene-og-hvordan-de-er-tenkt-å-fungere",
    "href": "artikler/diabetes-kosthold.html#de-ulike-alternativene-og-hvordan-de-er-tenkt-å-fungere",
    "title": "Hvordan bør en diabetiker spise?",
    "section": "De ulike alternativene, og hvordan de er tenkt å fungere",
    "text": "De ulike alternativene, og hvordan de er tenkt å fungere\n\nAlle de tre alternative kostholdsstrategiene som nevnes i artikkelen skal kunne føre til en reduksjon i postprandial blodsukkerøkning og insulinutskillelse og en økt fettforbrenning. Forfatterne ser på dette som de mest sentrale punktene for å forebygge DMT2."
  },
  {
    "objectID": "artikler/diabetes-kosthold.html#konklusjoner",
    "href": "artikler/diabetes-kosthold.html#konklusjoner",
    "title": "Hvordan bør en diabetiker spise?",
    "section": "Konklusjoner",
    "text": "Konklusjoner\nForfatterne av studien kommer til følgende konklusjoner:\n\nLeger og ernæringsfysiologer kan gjøre noe bedre enn å anbefale tradisjonelle lavfett/høykarbo-dietter for å forebygge DMT2.\nModerne industrimat med høyt innhold av karbohydrater stiller krav til bukspyttkjertelens betaceller. Høyt inntak av slik mat fører til at insulinproduksjonen øker for å kompensere.\nDe kostholdsstrategiene med best bevisgrunnlag er alternative tilnærminger som sikter på å redusere blodsukkerøkningen og insulinutskillelsen.\nMiddelhavskosthold eller kosthold med lav GI/GB nå kan anbefales fremfor de tradisjonelle kostholdsrådene.\n\nReferanse\n\nBuyken AE, Mitchell P, Ceriello A, Brand-Miller J: Optimal dietary approaches for prevention of type 2 diabetes: a life-course perspective. Diabetologia 2010, 53(3):406-418."
  },
  {
    "objectID": "artikler/coliaki.html",
    "href": "artikler/coliaki.html",
    "title": "Cøliaki",
    "section": "",
    "text": "De fleste av oss har hørt om glutenallergi eller cøliaki, eller kanskje kjenner noen med denne tilstanden som gjør at man må kutte ut vanlig brød og kornvarer. Men hva er glutenallergi og hvordan opptrer denne sykdommen hos de som rammes? I denne artikkelen skal jeg forklare hva cøliaki er, hvilke reaksjoner som skjer i kroppen og generelle kostråd knyttet til denne relativt vanlige sykdommen."
  },
  {
    "objectID": "artikler/coliaki.html#hva-er-cøliaki",
    "href": "artikler/coliaki.html#hva-er-cøliaki",
    "title": "Cøliaki",
    "section": "Hva er cøliaki?",
    "text": "Hva er cøliaki?\nCøliaki er en immunmediert og multisystemisk sykdom som innebærer permanent intoleranse mot glutenprotein. Tilstanden har trolig eksistert lenge, da man har funnet 2000 år gamle kilder der man har beskrevet de samme symptomene. Likevel ble ikke årsaken til cøliaki avdekket før på 1950-tallet. Sykdommen er autoimmun, noe som betyr at det er immunforsvaret som angriper eget vev. Personene som rammes får betennelse i tynntarmen, men bare dersom de inntar gluten, siden det er dette som trigger immunresponsen. Det er individuelt hvor sensitiv man er for gluten, og produkter som kaninneholde spor av gluten må derfor også oppgis. Sykdommen kan oppstå hos begge kjønn og i alle aldre, men den diagnostiseres oftest hos personer mellom 40 og 60 år – 20 % får dog diagnosen også etter fylte 60.\nFor å utvikle cøliaki må man være genetisk predisponert. To ulike HLA-genotyper, HLA-DQ2 og HLA-DQ8 ser ut til å være ansvarlig for denne predisposisjonen, men det er også identifisert noen andre gener som kan være innblandet. De fleste som har disse HLA-genene utvikler imidlertid ikke cøliaki, men de ser ut til å være en forutsetning for å kunne utvikle sykdommen.\nLes mer om genetikk her\nHva som utløser sykdommen hos de som er disponerte vet man ikke sikkert, men det spekuleres i om f.eks. infeksjoner, betennelser eller ulike miljømessige faktorer kan ha noe med saken å gjøre. Når man introduserer gluten kan også ha noe å si, og i Norge er det anbefalt å vente til barnet er 6 mnd. Det å fortsatt amme mens man introduserer gluten ser ut til å virke beskyttende!\n\nEtter at cøliakien er “aktivert” vil man begynne å danne antistoffer mot glutenet, og disse antistoffene angriper cellene i tarmen."
  },
  {
    "objectID": "artikler/coliaki.html#hvordan-opptrer-cøliaki-i-kroppen",
    "href": "artikler/coliaki.html#hvordan-opptrer-cøliaki-i-kroppen",
    "title": "Cøliaki",
    "section": "Hvordan opptrer cøliaki i kroppen?",
    "text": "Hvordan opptrer cøliaki i kroppen?\nGluten er en fellesbetegnelse på tre forskjellige, men likevel ganske like, proteiner som finnes  hvete, rug og bygg. Vanlig havre kan også inneholde gluten som følge av forurensning fra andre kornsorter. De ulike glutenproteinene er involvert i betennelsesreaksjonen som oppstår, og på ulike måter. De kan trigge ulike immunologiske prosesser, både lokalt i tynntarmen, men også ellers i kroppen. Cøliaki er dermed en multisystemisk sykdom, som rammer hele kroppen, og ikke bare tarmen slik man trodde tidligere.\nDet er ikke selve glutenproteinet i seg selv som er problemet, men ulike antigenfraksjoner i glutenproteinet; prolaminfraksjoner. Både hvete, rug, bygg og havre inneholder prolaminfraksjoner, men det er kun fraksjonene i hvete, rug og bygg som er skadelige for personer med cøliaki (såfremt det ikke foreligger krysskontaminasjon av havren). Hvete inneholder prolaminfraksjonen gliadin; rug secalin; bygg hordein (og havre avenin).\nDisse fraksjonene trigger en immunrespons i tynntarmen, og denne ødelegger tarmtottene som vi er avhengige av for blant annet effektiv absorpsjon av næringsstoffer. Inntak av glutenprotein hos disse personene vil dermed kunne føre til redusert opptak av næring og gi diare og magesmerter.\nDet gjenstår fortsatt en god del forskning på nøyaktig hvordan og hvorfor gluten forårsaker denne responsen hos personer med cøliaki, og mye er enda uklart. Ett av antistoffene som dannes er anti-transglutaminase 2 (anti-TG2), og disse antistoffene kan måles ved en blodprøve. Hos små barn kan svært høye verdier av disse antistoffene være nok til å stille cøliakidiagnosen, dersom man også tester positivt på HLA-DQ2/DQ8. Da trenger man ikke nødvendigvis å gjennomføre en tarmbiopsi.\n\nFigur 2 Di Sabatino (1)\nMan må skille mellom glutenintoleranse/allergi og høy glutensensitivitet. Det finnes mange eksempler på personer som tåler gluten dårlig, men som ikke har cøliaki. Dette gjelder ofte personer irritabel tarm (IBS), som kan oppleve oppblåsthet, gass og magesmerter etter inntak av gluten.\nOgså blant cøliakerne vil det være en svært ulik grad av alvorlighet, som kan gå helt fra en latent sykdom der man ikke har noen som helst problemer og til en alvorlig sykdom med stor grad av diaré og malabsorbsjon. De fleste befinner seg sannsynligvis et sted midt i mellom."
  },
  {
    "objectID": "artikler/coliaki.html#symptomer",
    "href": "artikler/coliaki.html#symptomer",
    "title": "Cøliaki",
    "section": "Symptomer",
    "text": "Symptomer\nHos et barn oppdages ofte cøliaki på bakgrunn av at vekstkurven flater ut; barnet slutter å vokse. Hos voksne er de klassiske symptomene på ubehandlet cøliaki jernmangel, diaré og avmagring, mens noen opplever trøtthet og dårlig matlyst. Det er heller ikke uvanlig ikke å ha symptomer i det hele tatt.\nNår en som får stilt diagnosen cøliaki konsekvent holder en glutenfri kost vil tarmen leges, og næringsstoffer vil igjen tas opp fullt og helt. Ved eksponering for gluten dannes det antistoffer i immuncellene, og disse har en levetid på 3mnd. Den autoimmune responsen vil altså vedvare i ca tre mnd fra man starter opp med glutenfri kost, og etterpå vil det ta ytterligere tid før tarmen leges og symptomene forsvinner helt. Tålmodighet er med andre ord viktig!\nDet er viktig at det glutenfrie kostholdet holdes strengt og varer livet ut; selv små mengder kan gi tilbakefall, med eller uten symptomer. Det er viktig at ingen starter med et glutenfritt kosthold før en sikker diagnose er stilt ved tynntarmsbiopsi, da dette vil kunne gi falsk negativt resultat."
  },
  {
    "objectID": "artikler/coliaki.html#generelle-kostråd",
    "href": "artikler/coliaki.html#generelle-kostråd",
    "title": "Cøliaki",
    "section": "Generelle kostråd",
    "text": "Generelle kostråd\nCøliaki er den eneste organiske sykdommen i fordøyelseskanalen hvor omlegging av kostholdet er primærbehandling, altså den eneste behandlingen som gir bedring. Regel nummer EN vil alltid være å unngå alle former for gluten.\n\nUnngå alle former for glutenholdige matvarer\n\nDette gjelder først og fremst brød, knekkebrød og andre kornvarer, men også pasta, kjeks, kaker og diverse salt/søtsnacks. Dette gjelder blant annet produkter som inneholder alle typer hvetemel, grynmel, spelt, dinkel, rug, bygg, durumhvete, kli, hvetekim, kruskakli, semulegryn, kavring, couscous, nudler, samt alle typer pasta og frokostblandinger som ikke er merket glutenfri.\nDerimot finnes det mange «feller» man kan gå i da det finnes matvarer med gluten der man ikke skulle tro. Spesielt bør du være obs på disse matvarene/ingrediensene:\nØl, blandingskrydder (for eksempel grillkrydder og karri), soyasaus, hvetesirup, halspastiller (kan inneholde malt, maltekstrakt, maltsirup, rugmalt) iskrem, nudler, potetmos, ferdigdesserter, konfekt, supper, sauser, hermetikk, lakris, kjøtt- og fiskeprodukter som farse, leverpostei, pate, pålegg, fiskepudding/boller/kaker og lapskaus.\nDe fleste dagligvarebutikker har nå «fri for» merker eller andre måter å fortelle om glutenfrie produkter på, ofte i egne seksjoner. Ferdigpakkede produkter med gluten skal være merket med dette, enten på norsk, svensk, dansk eller engelsk. Les alltid innholdsdeklarasjonen hvis du er usikker, og ikke bruk matvarer med ukjent sammensetning! Spør butikkbetjeningen eller produsenten hvis du er usikker på matvarer som ikke har innholdsdeklarasjon, for eksempel ferskvarer og produkter i løsvekt.\n\nAlkohol\n\nSom nevnt over bør man være obs på visse typer øl, da de kan inneholde bygg som ingrediens. Noen øltyper er brygget på ris eller mais, og en liste over trygt øl finnes på ncf.no. Vin, brennevin (brandy, cognac), tequila og rom inneholder ikke gluten, men man bør unngå likør, bitter, rusbrus, aromatisert brennevin, samt at enkelte sorter whisky inneholder tilsetningsstoffer som kan gi reaksjon.\n\nRene råvarer som egg, kjøtt, fisk, kylling, grønnsaker, melk, poteter, ris, frukt og bær er fritt fram!\n\nDet er oftest prosesserte matvarer som kan inneholde gluten/spor av gluten, men disse matvarene er «rene» og samtidig fullpakket med næringsstoffer av alle slag, slå deg løs. Her vil jeg også nevne nøtter og frø, men her må du lese innholdsdeklarasjonen i forhold til kontaminasjon med kornprodukter (se nedenfor).\n\nBenytt deg av glutenfrie produkter for å sikre inntaket av karbohydrater, kostfiber, vitaminer og mineraler\n\nDet finnes en rekke forskjellige typer brød, knekkebrød, kake- og bakemikser som er glutenfrie. Prøv deg fram, finn noe du liker eller bak selv! Melet kan for eksempel bestå av glutenfritt havre, mandel, hirse, kikerter, amarantmel, quinoa, potetmel, ris, mais og soya. Tilsett gjerne nøtter og frø (som du vet er glutenfrie) for smak og ekstra næring.\n\nInnkjøp av glutenfrie kokebøker kan være lurt, eventuelt melde seg på glutenfrie bakekurs i regi av Norsk Cøliakiforening (NCF)\nVær obs på krysskontaminasjon\n\nHavre vokser, høstes og prosesseres ofte sammen med andre kornsorter, og det anbefales å holde seg unna havrekilder man ikke vet er «rene» eller glutenfrie. Videre anbefales det at havre introduseres gradvis etter at glutenfri diett er veletablert og vedkommende er symptomfri. Smågodt er et annet eksempel på en mulig kilde til kontaminasjon, da man bruker samme spade til ulike typer godterier med/uten gluten. Mange matvarer er merket med «spor av» hvete, gluten eller glutenholdige ingredienser. Denne merkingen innebærer ikke at dette inngår som en del av produktet, men at det er laget i omgivelser der det også produseres glutenholdige varer. Erfaring tilsier at disse produktene kan brukes av de aller fleste cøliakere fordi spormengdene er svært små og under grenseverdiene som gjelder.\n\nHygiene er særdeles viktig\n\nVask hender og utstyr godt, både før, under og etter du har lagd mat. Ha egne skjærefjøler/kniver/oppbevaringsbokser for glutenfrie produkter.\n\nSosiale sammenkomster\n\nGi gjerne beskjed til vertskapet og forklar situasjonen på forhånd, du kan tilby deg å lage en glutenfri kake og ta med. De aller fleste restauranter og kjeder tilbyr glutenfrie alternativer, men det kan være lurt å ringe på forhånd hvis du er usikker.\n\nLaktose/melkeprodukter\n\nFordøyelsen av melkesukker (laktose) er ofte nedsatt når tarmen er skadet. Magesmerter og luft kan være resultatet av vanlig melk, brunost og iskrem. Laktosefrie produkter samt hvitost inneholder ikke laktose, og kan brukes. Syrnede melkeprodukter kan i små mengder tåles bra, for eksempel kulturmelk og yoghurt. Etter rundt 6 uker på glutenfri diett vil de fleste tåle noe laktose igjen, og melkeprodukter kan introduseres gradvis. Dette gjelder kun for de som har hatt mageproblemer som symptom før stilt diagnose!"
  },
  {
    "objectID": "artikler/coliaki.html#til-slutt",
    "href": "artikler/coliaki.html#til-slutt",
    "title": "Cøliaki",
    "section": "Til slutt",
    "text": "Til slutt\nMange forbinder glutenfrie produkter med tørre og smakløse matvarer, men det har skjedd mye på dette området de siste årene, og både smak og konsistens på disse produktene er forbedret. Matvareprodusenter har også blitt mer bevisst på dette etter hvert som flere får diagnosen cøliaki, og de fleste kjedene tilbyr nå glutenfrie alternativer og er blitt pålagt streng merking av glutenholdige varer.\nNorsk Cøliakiforening (NCF) er en interesseorganisasjon/pasientforening som arbeider for å ivareta medlemmenes interesser gjennom informasjon, opplysning og bidrag til forskning, bedre tilgang til glutenfrie produkter og bevisstgjøring av produsenter. Allergimat er en nettbutikk med mange matvarer tilpasset folk med ulike allergier.\nDiagnosen cøliaki gir automatisk rett til grunnstønad for å dekke ekstra utgifter til matvarer, dette beløpet er for tiden 1830kr/mnd. Utbetaling krever legeattest/bevis på at du har diagnosen cøliaki. Denne støtten må du søke om selv!\nHar du cøliaki eller lurer på noe om sykdommen/glutenfri kost? Spør i kommentarfeltet!\nReferanser:\n\nDi Sabatino A, Corazza GR: Coeliac disease. Lancet 2009, 373(9673):1480-1493.\nThomas B, Bishop J: Manual of Dietetic Practice: Blackwell Publishing; 2007.\nwww.ncf.no\nForelesninger"
  },
  {
    "objectID": "artikler/blodtypedietten-punktum.html",
    "href": "artikler/blodtypedietten-punktum.html",
    "title": "Punktum for Blodtypedietten?",
    "section": "",
    "text": "For rundt 10 år siden var boken Blodtypedietten en bestselger i Norge. I dag er den tilsynelatende glemt blant folk flest, men det finnes fortsatt «ildsjeler» som sverger til den.\nDet finnes flere såkalte blodtypedietter, men den mest kjente er naturopaten Peter D’Adamos diett som kom i bokform på 1990-tallet (på norsk i 1999). Essensen i Peter D’Adamos blodtypediett er at man skal spise i henhold til sin blodtype etter ABO-systemet. I bøkene gir han ulike råd for personer med ulike blodtyper; de med blodtype A og O skal f.eks. unngå melk og kornvarer. Ifølge D’Adamo er blodtype O den «opprinnelige» blodtypen, mens personer med blodtype AB derimot er «designet» for et mer moderne kosthold (nyere forskning har imidlertid vist at O-genet er en relativt ny mutert variant av A-genet).\nI henhold til Blodtypediettens formodninger er personer med blodtype O «jegere», og bør derfor spise mye animalsk protein og unngå hvete, mais eller melkeprodukter. Personer med blodtype A (som omtrent halvparten av den norske befolkning har) tåler derimot ikke kjøtt og meieriprodukter, men bør spise vegetarisk (og bør for øvrig holde seg unna lederstillinger). Blodtype B oppsto etter sigende blant nomader, og personer med denne blodtypen er derfor best tilpasset melkeprodukter, men lite kylling og hvete. AB skal være den nyeste blodtypen, en «mellomting» av blodtype A og B, og er tilpasset et variert kosthold, men ikke blant annet rødt kjøtt og kylling."
  },
  {
    "objectID": "artikler/blodtypedietten-punktum.html#lite-forskning",
    "href": "artikler/blodtypedietten-punktum.html#lite-forskning",
    "title": "Punktum for Blodtypedietten?",
    "section": "Lite forskning",
    "text": "Lite forskning\nD’Adamo hevder å ha kurert folk av blant annet aids og brystkreft ved hjelp av denne dietten, men han har ikke publisert noe av «forskningen» sin. I fjor gjorde for første gang noen et forsøk på en systematisk gjennomgang av den vitenskapelige litteraturen om blodtypedietter, og fant da ingen dokumentasjon overhodet. Faktisk var det ikke gjennomført en eneste relevant studie av disse diettene, og forskerne konkluderte derfor ikke overraskende med at det var behov for mer forskning for å kunne si noe. Visse blodtyper er riktignok forbundet med økt risiko for enkelte sykdommer, og  med ulike gener kan reagere ulikt på mat. Men at man bør tilpasse kostholdet etter sin blodtype var det altså ikke belegg for.\nNylig kom en ny studie i det elektroniske tidsskriftet PLoS One, som omhandlet sammenhengene mellom ulike blodtypedietter og helse eller blodtyper blant 1455 personer.\nForfatternes sammendrag kan du lese selv:\n\nBackground\n(…) The objective of this study was to determine the association between ‘blood-type’ diets and biomarkers of cardiometabolic health and whether an individual’s ABO genotype modifies any associations.\nMethods\nSubjects (n = 1,455) were participants of the Toronto Nutrigenomics and Health study. Dietary intake was assessed using a one-month, 196-item food frequency questionnaire and a diet score was calculated to determine relative adherence to each of the four ‘Blood-Type’ diets. ABO blood group was determined by genotyping rs8176719 and rs8176746 in the ABO gene. ANCOVA, with age, sex, ethnicity, and energy intake as covariates, was used to compare cardiometabolic biomarkers across tertiles of each ‘Blood-Type’ diet score.\nResults\nAdherence to the Type-A diet was associated with lower BMI, waist circumference, blood pressure, serum cholesterol, triglycerides, insulin, HOMA-IR and HOMA-Beta (P&lt;0.05). Adherence to the Type-AB diet was also associated with lower levels of these biomarkers (P&lt;0.05), except for BMI and waist circumference. Adherence to the Type-O diet was associated with lower triglycerides (P&lt;0.0001). Matching the ‘Blood-Type’ diets with the corresponding blood group did not change the effect size of any of these associations. No significant association was found for the Type-B diet.\nConclusions\nAdherence to certain ‘Blood-Type’ diets is associated with favorable effects on some cardiometabolic risk factors, but these associations were independent of an individual’s ABO genotype, so the findings do not support the ‘Blood-Type’ diet hypothesis.\n\nHer undersøkte man altså om personer med ulik blodtype responderte forskjellig på ulike typer kosthold. Deltakerne gikk ikke nødvendigvis på en bestemt diett, men kostholdsmønsteret til hver enkelt ble klassifisert i henhold til de fire blodtypediettene. Et kosthold som var i tråd med type A-dietten var rikt på frukt og grønt og hadde veldig lite kjøtt, osv.\nPersoner med et type A-lignende kosthold hadde lavere BMI og livvidde, blodtrykk, kolesterol, triglyserider, insulin og insulinresistens. De som hadde et mest AB-lignende kosthold hadde også lavere blodtrykk, kolesterol, triglyserider, insulin og insulinresistens, mens personer med type O-kosthold hadde lavere triglyserider.\nDeretter så de på om samspillet mellom deltakernes blodtyper og deres korresponderende dietter var relatert til risikoprofilen. Det var det ikke. Personer med blodtype O hadde for eksempel ikke høyere eller lavere BMI, blodtrykk, kolesterol osv. dersom de hadde et lite type O-aktig kosthold. Blant personer med blodtype AB, var faktisk blodsukkeret høyere blant de som spiste mest i tråd med «AB-dietten»."
  },
  {
    "objectID": "artikler/blodtypedietten-punktum.html#helseeffekter-ikke-relatert-til-blodtype",
    "href": "artikler/blodtypedietten-punktum.html#helseeffekter-ikke-relatert-til-blodtype",
    "title": "Punktum for Blodtypedietten?",
    "section": "Helseeffekter ikke relatert til blodtype",
    "text": "Helseeffekter ikke relatert til blodtype\nDisse funnene tyder altså på at noen blodtypedietter kan være gunstige med tanke på ulike risikofaktorer, men at dette ikke har noe å gjøre med hva slags blodtype en har. De gir derfor ingen støtte til blodtypediett-hypotesen. Forskerne så her bare på korrelasjoner mellom kosthold og risikofaktorer, så de kunne ikke si om risikoprofilen kun skyldtes kostholdet.\nDette var ingen direkte test av blodtypedietter, men den avkrefter i alle fall hypotesen om at folk som spiser «feil» i henhold til blodtype nødvendigvis har dårlig helse. Når noen føler seg bedre etter å ha fulgt Blodtypedietten, er forklaringen sannsynligvis at de bare spiser generelt sunnere.\nDette innlegget er basert på tidligere innlegg på bloggen Sunn Skepsis."
  },
  {
    "objectID": "artikler/bioblikk-metyleringssyklus.html",
    "href": "artikler/bioblikk-metyleringssyklus.html",
    "title": "Bioblikk: Metyleringssyklus",
    "section": "",
    "text": "Bioblikk er en spalte som retter fokus på biokjemiske prosesser eller stoffer som er sentrale for helsen men som ikke får stor oppmerksomhet ellers.\nMetyleringsreaksjoner er sentrale prosesser i kroppen, involvert i syntese og modifikasjon av en rekke ulike molekyler, deriblant regulering av genene våre. For å forstå disse reaksjonene og hvordan de påvirker oss, er det nyttig å vite litt om det som kalles metyleringssyklus. I denne artikkelen vil jeg beskrive prosessene involvert i metyleringssyklus og hvordan disse reguleres.\nFor å få bedre utbytte av denne artikkelen anbefaler jeg at du først leser introduksjonsartikkelen til enkarbonmetabolismen. Denne vil gi deg et overordnet innsyn i hvilke metabolske prosesser som er involvert i dette metabolske puslespillet. I tillegg kan det være nyttig å lese gjennom artikkelen om kolinmetabolismen."
  },
  {
    "objectID": "artikler/bioblikk-metyleringssyklus.html#metyleringsreaksjoner",
    "href": "artikler/bioblikk-metyleringssyklus.html#metyleringsreaksjoner",
    "title": "Bioblikk: Metyleringssyklus",
    "section": "Metyleringsreaksjoner",
    "text": "Metyleringsreaksjoner\nMetyleringsreaksjoner er kort fortalt et begrep som beskriver overføring av enkarbonenheter, nærmere bestemt metylgrupper, fra en metyldonor til en metylakseptor. Disse reaksjonene katalyseres av ulike metyltransferaser, og er involvert i en lang rekke prosesser i kroppen, både i syntesen av nye molekyler som eksempelvis kreatin og kolin, men også i bearbeiding av ferdige molekyler som proteiner og DNA.\nDen primære metyldonoren i kroppen er en aktivert form for aminosyren metionin som har fått navnet S-Adenosylmetionin (SAM) [1]. SAM produseres ved kobling av en adenosylgruppe som kommer fra energimolekylet ATP, ved hjelp av metionin adenosyltransferase (MAT) [2]. Under metyleringsreaksjonen, når SAM gir fra seg en metylgruppe, blir det dannet S-adenosylhomocystein (SAH) [3]. SAH er en effektiv hemmer av de fleste metyleringsreaksjoner [4], så for å opprettholde kapasiteten til å drive disse reaksjonene må SAH fjernes. Dette skjer i en reversibel reaksjon ved hjelp av enzymet SAH hydrolase (SAHH), som fjerner adenosylgruppen og gjør at vi sitter igjen med aminosyren homocystein [5]. Overordnet kalles dette metyleringssyklus, og er illustrert i figur 1.\n\nFigur 1. Oversikt over de sentrale reaksjonene i metyleringssyklus. Metionin aktiveres til den universelle metyldonoren SAM ved hjelp av Metionin Adenosyltransferase (MAT). Deretter brukes SAM som metyldonor i en lang rekke metyleringsreaksjoner katalysert av ulike metyltransferaser (MT). Produktet SAH omdannes til homocystein ved hjelp av enzymet SAH Hydrolase (SAHH).\nMetyleringsreaksjoner er viktige prosesser, og cellenes evne til å drive disse kan refereres til som metyleringskapasitet, metyleringspotensiale eller metyleringsstatus. Det er ofte vanlig å benytte forholdet mellom SAM og SAH som en indikator på dette [6]."
  },
  {
    "objectID": "artikler/bioblikk-metyleringssyklus.html#homocysteinmetabolismen",
    "href": "artikler/bioblikk-metyleringssyklus.html#homocysteinmetabolismen",
    "title": "Bioblikk: Metyleringssyklus",
    "section": "Homocysteinmetabolismen",
    "text": "Homocysteinmetabolismen\nDet endelige produktet i metyleringssyklus er altså homocystein, som dannes i en reversibel hydrolytisk reaksjon katalysert av SAH hydrolase. I utgangspunktet går denne reaksjonen i favør av SAH-syntese, men ettersom vi har flere metabolske veier som sørger for fjerning av homocystein, drives reaksjonen mot produksjon av homocystein [7].\nHomocystein har to metabolske skjebner, som begge er knyttet til faktorer i kostholdet. Den første skjebnen er remetylering til metionin, noe som kan skje via to forskjellige metabolske veier. Den ene er koblet til b-vitaminene folat og B12 (Metionin Syntase, MS), mens den andre er koblet til kolinmetabolismen (Betain-Homocystein Metyltransferase, BHMT) [8,9]. Inntaket av folat [10] og kolin [11] er derfor av betydning. Den andre metabolske skjebnen er en irreversibel nedbrytning gjennom transsulfureringsveien, som er avhengig av vitamin B6. Transsulfureringsveien leder til produksjon av aminosyren cystein, som er den begrensende faktoren i produksjonen av vår viktigste intracellulære antioksidant, glutation [12]. Andre næringsstoffer som jern, sink og vitamin B2 inngår også som kofaktorer for sentrale enzymer i homocysteinmetabolismen. Disse metabolske veiene er oppsummert i figur 2.\n\nFigur 2. Homocystein kan metaboliseres på tre ulike måter. Remetylering til metionin skjer enten gjennom Betain-Homocystein Metyltransferase (BHMT), som er knyttet til kolinmetabolismen, eller gjennom Metionin Syntase (MS), som er koblet til folatmetabolismen. Irreversibel nedbrytning gjennom transsulfureringsveien gir til slutt cystein, som er en viktig bestanddel i antioksidanten glutation.\nReguleringen av disse metabolske veiene er sentral fordi de legger til rette for nydanning av SAM, men også fordi de regulerer nivåene av homocystein og dermed også av SAH [13]."
  },
  {
    "objectID": "artikler/bioblikk-metyleringssyklus.html#regulering-av-metyleringssyklus-og-homocysteinmetabolismen",
    "href": "artikler/bioblikk-metyleringssyklus.html#regulering-av-metyleringssyklus-og-homocysteinmetabolismen",
    "title": "Bioblikk: Metyleringssyklus",
    "section": "Regulering av metyleringssyklus og homocysteinmetabolismen",
    "text": "Regulering av metyleringssyklus og homocysteinmetabolismen\nÅ opprettholde metyleringskapasitet er viktig for å kontrollere de mange metyleringsreaksjonene vi finner i kroppen. Derfor er de viktigste enzymene i dette metabolske nettverket av reaksjoner nøye regulert.\nSAM er et sentralt molekyl som bidrar til å regulere homocysteinmetabolismen [14]. Økte nivåer av SAM nedregulerer nemlig begge remetyleringsveiene, slik at produksjonen av nytt SAM bremses. BHMT-reaksjonen hemmes direkte ved binding av SAM [15], mens hemmingen av metionin syntase er indirekte ved at enzymet som produserer metyldonoren metyltetrahydrofolat (mTHF),  Metylentetrahydrofolat reduktase (MTHFR), hemmes [16]. I tillegg til dette øker SAM nedbrytningen av homocystein gjennom å aktivere transsulfureringsveien [17]. På denne måten reguleres nivåene av SAM og SAH, slik at metyleringskapasiteten opprettholdes.\nMen det stopper ikke der. Glycin N-Metyltransferase (GNMT) er et viktig enzym som bruker SAM til å metylere aminosyren glycin til sarkosin [18]. Sarkosin i seg selv har ingen fysiologisk funksjon, og overskudd skilles ut i urinen. På denne måten kan vi kvitte oss med overflødige metylgrupper gjennom produksjon og utskillelse av sarkosin [19]. GNMT nedreguleres av mTHF, og produksjonen av mTHF er som allerede nevnt regulert av SAM. Når SAM øker vil vi altså produsere mindre mTHF, og dermed aktiveres GNMT slik at vi blir kvitt overflødig SAM. Motsatt vil reduserte nivåer av SAM øke produksjonen av mTHF, som igjen vil hemme GNMT og dermed spare SAM til de mer viktige metyleringsreaksjonene. Disse mekanismene er oppsummert i figur 3, der de røde pilene representerer nedregulering og den grønne pilen representerer oppregulering.\n\nFigur 3. Reguleringen av metyleringssyklus er kompleks. SAM spiller en viktig rolle ved å hemme de to remetyleringsveiene. BHMT hemmes direkte ved binding av SAM, mens MS hemmes indirekte ved at SAM hemmer enzymet Metylentetrahydrofolat Reduktase (MTHFR) som produserer metyldonoren mTHF. SAM aktiverer også det første enzymet i transsulfureringsveien, Cystathionine Beta-Syntase (CBS). mTHF hemmer Glycin N-metyltransferase, som er et enzym som har som funksjon å bruke opp overflødige metylgrupper.\nOksidativt og reduktivt stress er også involvert i reguleringen av metyleringssyklus. Økt oksidativt stress vil hemme remetyleringsveiene [20,21]og aktivere transsulfureringsveien [12], noe som er viktig for å produsere mer glutation. Reduktivt stress virker i motsatt retning.\nGjennom disse mekanismene reguleres metyleringssyklus og homocysteinmetabolismen for å tilpasse seg behovet for metylering, og ikke minst kan vi dermed også tilpasse oss et variabelt inntak av metylgrupper fra kostholdet i form av metionin og kolin."
  },
  {
    "objectID": "artikler/bioblikk-metyleringssyklus.html#forstyrrelser-i-metyleringssyklus-og-sykdom",
    "href": "artikler/bioblikk-metyleringssyklus.html#forstyrrelser-i-metyleringssyklus-og-sykdom",
    "title": "Bioblikk: Metyleringssyklus",
    "section": "Forstyrrelser i metyleringssyklus og sykdom",
    "text": "Forstyrrelser i metyleringssyklus og sykdom\nForstyrrelser i reguleringen av metyleringssyklus og/eller homocysteinmetabolismen kan føre til en opphopning av homocystein i blodet. Dette kan skyldes genetiske forhold som mutasjoner i sentrale enzymer, eller mangler på sentrale næringsstoffer som folat, B12, B6, kolin eller protein.\nForhøyede nivåer av homocystein, hyperhomocysteinemi, er etablert som en uavhengig risikofaktor for hjertesykdom [22]. Til tross for dette har det å redusere nivåene av homocystein foreløpig ikke vært suksessfulle i forebyggingen av disse sykdommene [23]. En reviewartikkel fra 2013 understreker at forhøyede homocysteinnivåer først og fremst er en markør for underliggende patologiske mekanismer, og at det å finne ut hva som har forårsaket forstyrrelsen i utgangspunktet er sentralt for å kunne behandle den enkelte pasient [24]. I tillegg til hjertesykdom er hyperhomocysteinemi satt i sammenheng med en rekke andre lidelser som eksempelvis nevralrørsdefekter [25], insulinresistens [26], beinskjørhet [27], og Alzheimers/demens [28]."
  },
  {
    "objectID": "artikler/bioblikk-metyleringssyklus.html#oppsummering-og-konklusjon",
    "href": "artikler/bioblikk-metyleringssyklus.html#oppsummering-og-konklusjon",
    "title": "Bioblikk: Metyleringssyklus",
    "section": "Oppsummering og konklusjon",
    "text": "Oppsummering og konklusjon\nMetyleringsreaksjoner er sentrale prosesser som innebærer overføring av metylgrupper mellom ulike molekyler. Dette er viktig for produksjon og modifikasjon av en rekke molekyler. Den primære metyldonoren heter SAM, og produseres fra aminosyren metionin. Gjennom metyleringsreaksjonene får vi til slutt dannet homocystein, og forhøyede nivåer av denne er en risikofaktor for hjertesykdom og en rekke andre tilstander. Metyleringssyklus og homocysteinmetabolismen er nøye regulert, og forstyrrelser kan skyldes genetiske eller miljømessige faktorer som kosthold eller oksidativt/reduktivt stress.\nDenne artikkelen er ment å gi deg et litt mer detaljert innsyn i hvordan metyleringsreaksjoner foregår og hvordan de reguleres. Den er ikke ment å kunne si noe om hvordan du kan påvirke dette gjennom for eksempel kosthold, utover det å unngå mangler på de sentrale næringsstoffene. Dette oppnår du fint ved å spise variert. I neste artikkel kommer jeg nærmere inn på metylering av DNA og hvilken betydning dette har for genuttrykket.\nReferanser:\n\nChiang PK, Gordon RK, Tal J, Zeng GC, Doctor BP, Pardhasaradhi K, McCann PP: S-Adenosylmethionine and methylation. FASEB J 1996, 10(4):471-480.\nKotb M, Geller AM: Methionine adenosyltransferase: structure and function. Pharmacology & therapeutics 1993, 59(2):125-143.\nCantoni GL, Scarano E: The Formation of S-Adenosylhomocysteine in Enzymatic Transmethylation Reactions. Journal of the American Chemical Society 1954, 76(18):4744-4744.\nKerr SJ: Competing methyltransferase systems. The Journal of biological chemistry 1972, 247(13):4248-4252.\nDe La Haba G, Cantoni GL: The enzymatic synthesis of S-adenosyl-L-homocysteine from adenosine and homocysteine. The Journal of biological chemistry 1959, 234(3):603-608.\nWilliams KT, Schalinske KL: New insights into the regulation of methyl group and homocysteine metabolism. J Nutr 2007, 137(2):311-314.\nTurner MA, Yang X, Yin D, Kuczera K, Borchardt RT, Howell PL: Structure and function of S-adenosylhomocysteine hydrolase. Cell biochemistry and biophysics 2000, 33(2):101-125.\nPajares MA, Perez-Sala D: Betaine homocysteine S-methyltransferase: just a regulator of homocysteine metabolism? Cellular and molecular life sciences : CMLS 2006, 63(23):2792-2803.\nMatthews RG, Sheppard C, Goulding C: Methylenetetrahydrofolate reductase and methionine synthase: biochemistry and molecular biology. European journal of pediatrics 1998, 157 Suppl 2:S54-59.\nSalbaum JM, Kappen C: Genetic and epigenomic footprints of folate. Progress in molecular biology and translational science 2012, 108:129-158.\nCorbin KD, Zeisel SH: The nutrigenetics and nutrigenomics of the dietary requirement for choline. Progress in molecular biology and translational science 2012, 108:159-177.\nMosharov E, Cranford MR, Banerjee R: The quantitatively important relationship between homocysteine metabolism and glutathione synthesis by the transsulfuration pathway and its regulation by redox changes. Biochemistry 2000, 39(42):13005-13011.\nFinkelstein JD, Martin JJ: Methionine metabolism in mammals. Distribution of homocysteine between competing pathways. The Journal of biological chemistry 1984, 259(15):9508-9513.\nFinkelstein JD: Methionine metabolism in mammals. The Journal of nutritional biochemistry 1990, 1(5):228-237.\nFinkelstein JD, Martin JJ: Inactivation of betaine-homocysteine methyltransferase by adenosylmethionine and adenosylethionine. Biochemical and biophysical research communications 1984, 118(1):14-19.\nKutzbach C, Stokstad EL: Feedback inhibition of methylene-tetrahydrofolate reductase in rat liver by S-adenosylmethionine. Biochimica et biophysica acta 1967, 139(1):217-220.\nPey AL, Majtan T, Sanchez-Ruiz JM, Kraus JP: Human cystathionine beta-synthase (CBS) contains two classes of binding sites for S-adenosylmethionine (SAM): complex regulation of CBS activity and stability by SAM. The Biochemical journal 2013, 449(1):109-121.\nOgawa H, Gomi T, Takusagawa F, Fujioka M: Structure, function and physiological role of glycine N-methyltransferase. The international journal of biochemistry & cell biology 1998, 30(1):13-26.\nLuka Z, Mudd SH, Wagner C: Glycine N-methyltransferase and regulation of S-adenosylmethionine levels. The Journal of biological chemistry 2009, 284(34):22507-22511.\nOlteanu H, Banerjee R: Redundancy in the pathway for redox regulation of mammalian methionine synthase: reductive activation by the dual flavoprotein, novel reductase 1. The Journal of biological chemistry 2003, 278(40):38310-38314.\nCastro C, Millian NS, Garrow TA: Liver betaine-homocysteine S-methyltransferase activity undergoes a redox switch at the active site zinc. Archives of biochemistry and biophysics 2008, 472(1):26-33.\nRefsum H, Ueland PM, Nygard O, Vollset SE: Homocysteine and cardiovascular disease. Annual review of medicine 1998, 49:31-62.\nMarti-Carvajal AJ, Sola I, Lathyris D, Salanti G: Homocysteine lowering interventions for preventing cardiovascular events. Cochrane Database Syst Rev 2009(4):CD006612.\nJoseph J, Loscalzo J: Methoxistasis: integrating the roles of homocysteine and folic Acid in cardiovascular pathobiology. Nutrients 2013, 5(8):3235-3256.\nMills JL, McPartlin JM, Kirke PN, Lee YJ, Conley MR, Weir DG, Scott JM: Homocysteine metabolism in pregnancies complicated by neural-tube defects. Lancet 1995, 345(8943):149-151.\nMeigs JB, Jacques PF, Selhub J, Singer DE, Nathan DM, Rifai N, D’Agostino RB, Sr., Wilson PW, Framingham Offspring S: Fasting plasma homocysteine levels in the insulin resistance syndrome: the Framingham offspring study. Diabetes care 2001, 24(8):1403-1410.\nCashman KD: Homocysteine and osteoporotic fracture risk: a potential role for B vitamins. Nutrition reviews 2005, 63(1):29-36.\nSeshadri S, Beiser A, Selhub J, Jacques PF, Rosenberg IH, D’Agostino RB, Wilson PW, Wolf PA: Plasma homocysteine as a risk factor for dementia and Alzheimer’s disease. N Engl J Med 2002, 346(7):476-483."
  },
  {
    "objectID": "artikler/bioblikk-karnitin.html",
    "href": "artikler/bioblikk-karnitin.html",
    "title": "Bioblikk - Karnitin",
    "section": "",
    "text": "Bioblikk er en spalte som retter fokus på biokjemiske prosesser eller stoffer som er sentrale for helsen men som ikke får stor oppmerksomhet ellers.\nKarnitin er et molekyl som vi mennesker produserer selv, men som vi også får i oss gjennom maten vi spiser. Ulike varianter av karnitin er også tilgjengelig som kosttilskudd, og har blant annet blitt fremmet som fettforbrenner og prestasjonsfremmende. I denne artikkelen kommer jeg til å introdusere karnitin og ta for meg dets oppgaver og roller i kroppen samt litt av det vi vet om tilskuddsverdien."
  },
  {
    "objectID": "artikler/bioblikk-karnitin.html#introduksjon",
    "href": "artikler/bioblikk-karnitin.html#introduksjon",
    "title": "Bioblikk - Karnitin",
    "section": "Introduksjon",
    "text": "Introduksjon\nKarnitin er en biologisk aktiv aminosyre som dannes fra de essensielle aminosyrene lysin og metionin. Molekylet er av en slik struktur at det fungerer ypperlig til binding av korte-, medium- og langkjedete fettsyrer så vel som organiske syrer. Esterifisering til karnitin tillater overføring av aktiverte acylgrupper (som oftest i form av fettsyrer) over membranen til cellulære organeller, og da spesielt mitokondriemembranen i forbindelse med mitokondriell beta-oksidasjon av fettsyrer i energimetabolismen."
  },
  {
    "objectID": "artikler/bioblikk-karnitin.html#syntese-og-metabolisme",
    "href": "artikler/bioblikk-karnitin.html#syntese-og-metabolisme",
    "title": "Bioblikk - Karnitin",
    "section": "Syntese og metabolisme",
    "text": "Syntese og metabolisme\nEtter proteinsyntese metyleres forskjellige proteiner som aktin, myosin, ATP syntase og histoner. Dette skjer ved at tre molekyler av typen adenosylmetionin post-translasjonelt overfører hver sin metylgruppe (CH3) til aminosyren lysin i de ulike overnevnte proteinene. Når disse proteinene degraderes etter proteolyse i lysosomene frigjøres disse metylerte aminosyrene, også kalt trimetyllysin (TML). Kort sagt produseres forløperen til karnitin ved resirkulering/degradasjon av proteiner i cellene. Etter en rekke reaksjoner vil til slutt L-karnitin dannes.\nEttersom at muskelproteinene aktin og myosin er av de viktigste kildene til TML, er det kanskje ikke overraskende at mesteparten av kroppens intracellulære karnitin-pool finnes i skjelettmuskulatur. Ekstracellulært (i plasma) finner vi andre varianter som acetyl-karnitin og mindre andél propionyl-karnitin samt langkjedete acyl-karnitiner.\nTransport av karnitin inn i vev er fascilitert av en organisk kation transportør (OCTN2). Denne er avhengig av natrium og uttrykkes i stor grad i nyrer, skjelettmuskulatur, hjerte, placenta og pankreas.  Nyrene er spesielt viktig for vedlikehold av kroppens karninthomeostase og normalt sett blir 90-98% av karnitin filtrert og reabsorbert av mennesker. OCTN2 i nyremembranen er ansvarlig for reabsorpsjon av karntiner. Denne reabsorpsjonen synker rast etter inntak av karnitin gjennom mat og tilskudd."
  },
  {
    "objectID": "artikler/bioblikk-karnitin.html#behov-og-kilder",
    "href": "artikler/bioblikk-karnitin.html#behov-og-kilder",
    "title": "Bioblikk - Karnitin",
    "section": "Behov og kilder",
    "text": "Behov og kilder\nKarnitin er ikke et essensielt næringsstoff for folk flest. Veganere og barn har lavere sirkulerende nivåer, mens primær systemisk mangel ikke vil oppstå med mindre man har defekter i genet som koder for OCTN2. Karnitin finnes hovedsakelig i animalske matvarer, hvorav lammekjøtt inneholder mesteparten."
  },
  {
    "objectID": "artikler/bioblikk-karnitin.html#biologisk-aktivitet-og-funksjon",
    "href": "artikler/bioblikk-karnitin.html#biologisk-aktivitet-og-funksjon",
    "title": "Bioblikk - Karnitin",
    "section": "Biologisk aktivitet og funksjon",
    "text": "Biologisk aktivitet og funksjon\nKarnitin spiller en helt nødvendig rolle i transporten av fettsyrer inn i mitokondriet for ATP-produksjon og energimetabolisme. Dette starter med at aktiverte lankjedete fettsyrer (som Koenzym A-estere) esterifiseres til karnitin på den ytre mitokondrielle membranen (koenzym A spaltes av). Denne reaksjonen katalyseres av enzymet karnitin palmitoyltransferase 1 (CPT1) som samtidig frakter acylkarnitin inn i mitokondriet. Lankjedete acylkarnitiner transporteres så i neste steg over den indre mitokondrielle membranen via karnitin-acylkarnitin translokase (CACT). Karnitin palmitoyltransferase 2 (CPT2) deltar også i denne reaksjonen og katalyserer esterifisering av den aktiverte fettsyren til intramitokondrielt koenzym A.\n\nFiguren viser hvordan karnitin kobles til fettsyrene og frakter dem inn i mitokondriet.\nCPT2 sørger for at karnitin frigjøres etter import av langkjedete fettsyrer og etter at disse esterifiseres til CoA. Det frie karnitinet kan da forlate mitokondriet via CACT, eller kan benyttes som et lager for overskudds acetyl-CoA som dannes ved pyruvat/beta-oksidasjon. Denne prosessen tillater lagring av en CoA-konsentrasjon i matriks som kan tilføres beta-oksidasjon, pyruvat dehydrogenase og sitronsyresyklusen ved energibehov. Acetyl-karnitin (acetyl+ karnitin) kan også forlate mitokondriet via CACT til forbruk i andre vev eller andre deler av cellen. Nivåene av acetyl-karnitin øker ved faste grunnet økt beta-oksidasjon av fettsyrer i ulike vev, med påfølgende eksport av overflødige acetyl-enheter. Disse nivåene synker igjen etter et karbohydratrikt måltid.\nKarnitin og ekstramitokondrielt CPT påvirker bruken av lange fettsyrer i syntesen av fosfolipider. Fettsyrer bundet til karnitin inkoorporeres i cellemembranen til røde blodceller under reparasjon etter oksidativ skade, og i fosfolipidet dipalmitoylphosphatidylcholine, som er en kritisk komponent i surfaktant i lungene.\nEllers har karnitin en rekke andre funksjoner som involverer anti-inflammatoriske effekter, fosterutvikling og antioksidative egenskaper."
  },
  {
    "objectID": "artikler/bioblikk-karnitin.html#karnitin-som-tilskudd",
    "href": "artikler/bioblikk-karnitin.html#karnitin-som-tilskudd",
    "title": "Bioblikk - Karnitin",
    "section": "Karnitin som tilskudd",
    "text": "Karnitin som tilskudd\nKarnitin har blant annet blitt foreslått som tilskudd til nyfødte. Grunnene til dette er at spedbarn bruker lipider som primær energikilde for vekst etter fødselen, som krever en høy frekvens av mitokondriell nedbrytning av fett.\nNår det gjelder prestasjonsforbedring, er normale karnitinkonsentrasjoner mettende for CPT1-enzymet i muskler. Det vil si at CPT1 ikke kan benytte seg av en økt mengde substrat tilført via tilskudd. Dermed bør man nok ikke forvente en mer effektiv fettmetabolisme under trening. På den andre siden kan tilskudd øke effektiviteten av karnitinmetabolismen i muskler ved at ikke-esterifisert karnitin byttes mot overflødig acetoacetat som bindes til karnitin og gir acetyl-karnitin etter beta-oksidasjon. Dette kan blant annet være gunstig når sitronsyresyklusen og oksidativ fosforylering går for full maskin. Relatert til dette skal man også huske på at for eliteutøvere vil marginal økning i prestasjoner ikke være kvantifiserbart rent statistisk i vanlige studier, men kan likevel ha en stor betydning for resultater.\nTil slutt kan det være verdt å nevne at ettersom CPT1 mettes relativt kjapt, og utskillelsen øker gjennom nyrene vil ikke karnitintilskudd påvirke fettforbrenningen i særlig grad, men har vist seg å kunne motvirke depresjon, sannsynligvis fordi karnitin er en sterk antioksidant. Dette trengs det derimot videre studier på, og de som er tilgjengelig er ofte av variabel kvalitet.\nDenne artikkelen er basert på kapittelet om karnitin i boken Present Knowledge in Nutrition"
  },
  {
    "objectID": "artikler/bioblikk-enkarbonmetabolismen.html",
    "href": "artikler/bioblikk-enkarbonmetabolismen.html",
    "title": "Bioblikk: Enkarbonmetabolismen, en introduksjon",
    "section": "",
    "text": "Bioblikk er en spalte som retter fokus på biokjemiske prosesser eller stoffer som er sentrale for helsen men som ikke får stor oppmerksomhet ellers.\nEnkarbonmetabolismen er et komplekst samspill der enkarbonenheter, molekyler bestående av ett karbonatom, overføres til og fra ulike forbindelser. Sentralt i enkarbonmetabolismen finner vi omdanningen mellom aminosyrene metionin og homocystein, og samspillet mellom disse er blant annet med på epigenetisk regulering og produksjon av andre molekyler som kreatin.  Sentrale forbindelser i enkarbonmetabolismen er aminosyrene metionin og homocystein. Folat og  betain, en metabolitt i kolinmetabolismen, er viktige metyldonorer. B-vitaminene B2, B6 og B12 er viktige kofaktorer for sentrale enzymer. I denne artikkelen vil jeg gi en overfladisk introduksjon i metabolske prosesser relatert til enkarbonmetabolismen, sentrert rundt bearbeidingen av homocystein."
  },
  {
    "objectID": "artikler/bioblikk-enkarbonmetabolismen.html#metyleringsreaksjoner",
    "href": "artikler/bioblikk-enkarbonmetabolismen.html#metyleringsreaksjoner",
    "title": "Bioblikk: Enkarbonmetabolismen, en introduksjon",
    "section": "Metyleringsreaksjoner",
    "text": "Metyleringsreaksjoner\nMetylering og demetylering beskriver prosessene der en enkarbonenhet henholdsvis binder til eller spaltes av et molekyl. Kobling av metylgrupper til DNA er eksempelvis en viktig epigenetisk mekanisme som er med å regulere genuttrykket vårt.\nDen viktigste metyldonoren i de fleste metyleringsreaksjonene i kroppen vår er S-Adenosylmetionin (AdoMet), som dannes fra aminosyren metionin (Met). AdoMet gir fra seg en metylgruppe og omdannes til S-Adenosylhomocystein (AdoHcy) i prosessen. AdoHcy kan deretter omdannes til homocystein (Hcy), som deretter kan lide en av to metabolske skjebner.\n\nFigur 1. Adenosylmetionin som metyldonor\nLes mer utfyllende om metyleringsreaksjoner."
  },
  {
    "objectID": "artikler/bioblikk-enkarbonmetabolismen.html#homocysteinmetabolismen",
    "href": "artikler/bioblikk-enkarbonmetabolismen.html#homocysteinmetabolismen",
    "title": "Bioblikk: Enkarbonmetabolismen, en introduksjon",
    "section": "Homocysteinmetabolismen",
    "text": "Homocysteinmetabolismen\nProduksjon av Hcy fra Met er som nevnt innblandet i metyleringsreaksjoner rundt omkring i kroppen. Økte nivåer av homocystein er en etablert risikofaktor for hjertesykdom, og vi har to ulike måter å bli kvitt overskuddet på. Transsulfureringsveien står for en irreversibel fjerning av Hcy, ved at Hcy gjennom to enzymatiske steg blir omdannet til cystein. Alternativt kan Hcy remetyleres og dermed gjendanne Met, og vi har to alternative remetyleringsveier. Figuren under viser en oversikt over disse tre metabolske veiene.\n\nFigur 2. Oversikt over de sentrale metabolske veiene i homocysteinmetabolismen\nDen ene remetyleringsveien finner vi i folatsyklusen. Folat i form av tetrahydrofolat (THF) kan binde enkarbonenheter og er dermed sentral i enkarbonmetabolismen som bærer av disse enhetene. THF kan binde til ulike enkarbonenheter, og den viktigste i denne sammenhengen er 5-metyl THF (mTHF). Denne overfører en metylgruppe til Hcy i en reaksjon katalysert av enzymet metionin syntase (MS). Vitamin B12 er en kofaktor i denne reaksjonen, og hvis vi skal være helt presis så overføres metylgruppen først til redusert B12, og deretter videre til Hcy. MS katalyserer dermed to reaksjoner. Dette er illustrert i figuren under, og tallene indikerer hvordan metylgruppen beveger seg, fra 1 til 3.\n\nFigur 3. Metionin Syntase katalyserer to reaksjoner i remetyleringen av homocystein. Cbl er forkortelse for kobalamin, som er vitamin B12.\nDen alternative remetyleringsveien er koblet til kolinmetabolismen inne i mitokondriet. Betain er det første oksidasjonsproduktet i kolinmetabolismen, og fungerer på samme måte som mTHF som en metyldonor og overfører en metylgruppe til Hcy. Denne prosessen er katalysert av et enzym som heter betain-homocystein-metyltransferase (BHMT), og i denne reaksjonen blir betain omdannet til dimetylglycin (DMG). Det er verdt å merke at betain fraktes ut av mitokondriet, slik at selve remetyleringen skjer i cellens cytosol.\nVidere i oksidasjonsveien til kolin finner vi et enzymer som demetylerer DMG, først til sarcosin, deretter til glycin. Begge disse reaksjonene frigjør en enkarbonenhet som kan benyttes til andre prosesser i cellen. Glycin kan ved hjelp av at enzym som heter glycin-N-metyltransferase (GNMT), metyleres tilbake til sarcosin. Dette enzymet er interessant i denne sammenhengen fordi det bruker AdoMet som metyldonor, er en sentral reguleringsmekanisme som bidrar til å metabolisere overskudd av metylgrupper.\n\nFigur 4. GNMT bruker adenosylmetionin som metyldonor for å danne sarcosin fra glycin"
  },
  {
    "objectID": "artikler/bioblikk-enkarbonmetabolismen.html#format",
    "href": "artikler/bioblikk-enkarbonmetabolismen.html#format",
    "title": "Bioblikk: Enkarbonmetabolismen, en introduksjon",
    "section": "Format",
    "text": "Format\nFormat er en enkarbonenhet som produseres inne i mitokondriene i cellene våre. Faktisk så produserer vi format fra alle de intramitokondrielle reaksjonene i oksideringen av kolin, og dette skyldes at det i disse prosessene spaltes av en og en metylgruppe som deretter blir omdannet til format. Format har den egenskapen at den kan fraktes ut av (eller inn i) mitokondriet, og i cellenes cytosol kan den kobles til folat og enten brukes til produksjon av puriner (byggestener for DNA), tymidylat eller remetylering av Hcy. Figuren under illustrerer produksjon og utnyttelse av format.\n\nFigur 5. Produksjon av format inne i mitokondriet, og utnyttelse av denne enkarbonenheten til ulike prosesser i cellen."
  },
  {
    "objectID": "artikler/bioblikk-enkarbonmetabolismen.html#avslutning",
    "href": "artikler/bioblikk-enkarbonmetabolismen.html#avslutning",
    "title": "Bioblikk: Enkarbonmetabolismen, en introduksjon",
    "section": "Avslutning",
    "text": "Avslutning\nØkte nivåer av homocystein er en etablert risikofaktor for hjertesykdom, men mekanismene som ligger til grunn er foreløpig ikke kartlagte. I denne artikkelen har jeg beskrevet de viktigste metabolske veiene som er involvert i metaboliseringen av homocystein, remetylering og transsulfurering. Som jeg har vært inne på så er dette tett knyttet til metyleringsreaksjoner, og kan dermed også knyttes opp mot epigenetiske mekanismer. Som nevnt i innledningen så involverer enkarbonmetabolismen et komplekst samspill av metabolske reaksjoner, som er nøye regulert, og dette vil vi komme tilbake til i senere saker.\nKilder:\n\nBailey LB. and Caudill MA. Folate. In: Present Knowledge in Nutrition, 10th ed. Erdman JWK, MacDonald I, and Zeisel SH, editors 2012.\nStabler SP. Vitamin B12. In: Present Knowledge in Nutrition, 10th ed. Erdman JWK, MacDonald I, and Zeisel SH, editors 2012.\nDa Silva VR, Russel KA and Gregory III JF. Vitamin B6. In: Present Knowledge in Nutrition, 10th ed. Erdman JWK, MacDonald I, and Zeisel SH, editors 2012."
  },
  {
    "objectID": "artikler/belgfrukter.html",
    "href": "artikler/belgfrukter.html",
    "title": "Belgfrukter, en undervurdert matvaregruppe?",
    "section": "",
    "text": "I Norge spiser vi ikke all verden med belgfrukter foruten peanøtter (som mange feilaktig tror er en nøtt). I sydligere strøk er de derimot en viktig del av kostholdet og brukes mye til middager, i salater og lignende. I denne artikkelen vil jeg slå et slag for belgfruktene og argumentere for hvorfor de bør få en større plass i kostholdet ditt."
  },
  {
    "objectID": "artikler/belgfrukter.html#generelt-om-belgfrukter",
    "href": "artikler/belgfrukter.html#generelt-om-belgfrukter",
    "title": "Belgfrukter, en undervurdert matvaregruppe?",
    "section": "Generelt om belgfrukter",
    "text": "Generelt om belgfrukter\n\nFordeler\n\nDe er proteinrike\nDe har lav glykemisk belastning\nDe inneholder mye fiber\nDe inneholder mye vitaminer og mineraler\n\n\n\nUlemper?\n\nI et tradisjonelt norsk kosthold finner man ikke mange retter hvor de passer bra inn\nKan gi mye luft i magen hos enkelte siden de inneholder mye oligosakkarider\nNoen mineraler kan ha lav biotilgjengelighet grunnet høyt innhold av fytat.\nProteinkvaliteten er ikke den høyeste, men dette er for de aller fleste ikke et problem ettersom ingen baserer seg på belgfrukter som eneste proteinkilde.\nNoen belgfrukter inneholder giftstoffer som kan fjernes med riktig tilberedning.\n\nFelles for nær sagt alle belgfrukter er at de inneholder mye protein. Som et eksempel inneholder ubehandlede peanøtter og tørkede linser over 30gram protein pr 100 gram. Soyabønner inneholder hele 36g protein per 100g, og er dermed en av de aller mest proteinrike matvarene som finnes. Ved siden av et høyt fiberinnhold gir dette en god metthetsfølelse. Fettinnholdet og karbohydratinnholdet varierer mye, der peanøtter er svært fettrike mens nyrebønner svært fettfattige."
  },
  {
    "objectID": "artikler/belgfrukter.html#hvordan-tilberede-belgfrukter",
    "href": "artikler/belgfrukter.html#hvordan-tilberede-belgfrukter",
    "title": "Belgfrukter, en undervurdert matvaregruppe?",
    "section": "Hvordan tilberede belgfrukter?",
    "text": "Hvordan tilberede belgfrukter?\nEt stort problem med belgfrukter er at mange ikke vet hvordan de bør tilberedes. Om de tilberedes på en god (og dessverre ofte tidkrevende måte) så blir problemene med luft i magen og biotilgjengeligheten på mineraler kraftig forbedret.\nRiktig tilberedning innebærer for de fleste typer bønner og linser at man bløtlegger de, gjerne minst et døgn i vann med litt sitronsyre og salt i og siler av laken og skyller de godt etterpå.  De du finner på boks i butikken som røde linser og nyrebønner er ferdigbehandla på denne måten, mens tørkede varianter bør tilberedes slik selv. Etter at de har ligget i lake bør de kokes, gjerne minst 20 minutter, og kokevannet bør siles bort og belgfruktene skylles. Med peanøtter holder det å riste dem (middels temperatur på stekeplate i ovnen). Disse teknikkene medfører at inneholdet av trøblete karbohydrater som kan gi luftplager synker kraftig.\n[caption id=“attachment_5859” align=“aligncenter” width=“576”] Bilde: Colourbox[/caption]\nAntinæringsstoffer og enkelte giftstoffer reduseres kraftig eller nøytraliseres med skikkelig tilberedning. Enkelte positive stoffer som fenoler og til en viss grad proteiner reduseres også, men det er verdt det. Lektiner som finnes i belgvekster er omdiskuterte. Noen kan være svært giftige( som ricin fra castorbønner), mens andre kan være ganske giftige ved moderat inntak som fra nyrebønner. Imidlertid vil koking uskadeliggjøre lektinene. Jeg ville nok likevel ikke spist castorbønner uansett.\nI en studie (1) som undersøkte hva som skjer med næringsinnholdet når peanøtter varmebehandles fant forskerne flere interessante funn.Uheldige bakterier som varianter av E-coli ble eliminert, muggsopp forsvant, oksalatinnholdet ble halvert, fytinsyre ble redusert til under 1\\3, mens karbohydratnivået og proteinnivået gikk noe ned. Sistnevnte kan med første øyekast se ut som en negativ effekt, men dette kan nok først og fremst tilskrives at vanninnholdet øker.\nEn annen studie (2) så på endringer ved riktig tilberedning av Jackbønner (bløtlegging etterfulgt av koking). Negative forbindelser som trypsinhemmere og tanniner ble redusert med ca 2\\3,  oligosakkaridene ble redusert med over 2/3 , mens L-dopa og fenoler ble redusert med over 50%."
  },
  {
    "objectID": "artikler/belgfrukter.html#oppsummering",
    "href": "artikler/belgfrukter.html#oppsummering",
    "title": "Belgfrukter, en undervurdert matvaregruppe?",
    "section": "Oppsummering",
    "text": "Oppsummering\nBelgvekster er svært billige og har etter min mening en alt for liten plass i det norske kostholdet. De har fått et dårlig rykte som i stor grad skyldes at folk ikke kan eller tar seg tid til å tilberede dem på riktig måte. De er generelt gode kilder til proteiner og fiber og gir høy metthetsfølelse, noe som er bra både for behandling og forebygging av overvekt. De gir en lav glykemisk belastning, noe som gjør dem egnet for diabetikere og personer med metabolsk syndrom.\nBelgfrukter har mange bruksområder om man er villig til å gjøre små endringer i matvanene, om man tilbereder dem riktig. Hva med å slenge i en boks nyrebønner i den meksikanske gryta, eller i salaten? Eller en boks linser i grønnsakssuppa? Dette er dessuten en fin måte å øke inntaket av grønnsaker på. Personlig er jeg svært glad i mange typer belgvekster så hele denne artikkelen er nok preget av litt bekreftelsesbias, men jeg håper jeg kanskje kan åpne øynene for en undervurdert matvaregruppe som i det norske kjøkken per i dag bare består av ihjelkokte grønne erter og polly peanøtter.\n\nhttp://www.jmbfs.org/wp-content/uploads/2012/12/jmbfs-0192-Adjou.pdf\nhttp://www.ifrj.upm.edu.my/18%20(03)%202011/(15)IFRJ-2010-260.pdf"
  },
  {
    "objectID": "artikler/bedre-helse-2013-trening.html",
    "href": "artikler/bedre-helse-2013-trening.html",
    "title": "Møt 2013 med forbedret helse - Trening",
    "section": "",
    "text": "Nok et år er gått og mange nyttårsforsett er inngått. Et nyttårsforsett har som oftest et mål om å bedre sin egen livssituasjon på en eller annen måte. Veldig mange velger et forsett hvor sin egen helse står i fokus, enten det er snakk om bedret kosthold, slutte å røyke/snuse eller å trene mer. Den store utfordringen for folk flest er å gjennomføre det de har de har satt seg som mål.\nHelse er i vinden som aldri før, og 2013 vil nok ikke bli et unntak. Sist så Vegard på tips som kan forbedre kostholdet ditt. Her kommer noen tips for hvordan nettopp du kan komme i bedre form i 2013."
  },
  {
    "objectID": "artikler/bedre-helse-2013-trening.html#hvor-skal-du-begynne",
    "href": "artikler/bedre-helse-2013-trening.html#hvor-skal-du-begynne",
    "title": "Møt 2013 med forbedret helse - Trening",
    "section": "Hvor skal du begynne?",
    "text": "Hvor skal du begynne?\nÅ bli mer fysisk aktiv handler først og fremst om å endre vaner. Skal du klare dette må du gjøre treningen til en naturlig del av hverdagen. Trening må, som så mye annet, tilpasses den enkelte for best mulig resultat. Det som er helt klart er at du må trene på det du vil bli god på!\nTipsene over er ment som en en hjelp til hvordan du kan inplementere trening i en travel hverdag. Hvor aktiv du er i dag er avgjørende for hvilke tips som kan hjelpe deg mest på veien til en bedre helse, men en god blanding av alle punktene vil kunne hjelpe deg på veien. Legg gjerne igjen en kommentar om dine beste treningstips!"
  },
  {
    "objectID": "artikler/bedre-folkehelse.html",
    "href": "artikler/bedre-folkehelse.html",
    "title": "Hvordan kan vi bedre folkehelsen?",
    "section": "",
    "text": "Antallet overvektige øker gradvis i Norge med påfølgende livstilssykdommer, HUNT-undersøkelsene er entydige på dette, selv om det finnes flere positive ting som færre røykere og lavere dødelighet av hjerte- og karsykdom. Flere positive tiltak som frisklivssentraler, revidering av råd om fysisk aktivitet og ernæring osv hjelper utvilsomt, men likevel er det store deler av befolkningen som ikke treffes av disse. I dette debattinnlegget vil jeg presentere noen tanker om tiltak som kanskje kan gjøre noe med dette!\nDet snakkes mye om hvordan man kan få til en større grad av endring fra helsemyndighetenes side, men så langt har man i liten grad lykkes. Undersøkelser viser at folk trener omtrent like mye som før, men hverdagsaktiviteten har droppet mye. Bil og buss har i stor grad tatt over for bena og sykkelen, heisen for trappen osv.\nNøkkelhullsmerkingen og trening i arbeidstid er eksempeler på tiltak. Nøkkelhullsmerkingen har nok totalt sett bidratt positivt, selv om den er omdiskutert grunnet hvilke matvarer som skal kvalifisere. Mange forstår ikke at noen kategorier som generelt ansees som usunne kan få nøkkelhullsmerket, mens andre ikke. Grandiosaen med nøkkelhull er prakteksemplet som stadig blir dratt frem i media.\nTrening i arbeidstiden er et eksempel på gode intensjoner som feiler i praksis. Man har i liten grad fått de inaktive som man ønsker å nå til å bli mer fysisk aktive, da de generelt dropper å delta."
  },
  {
    "objectID": "artikler/bedre-folkehelse.html#hva-kan-vi-så-gjøre",
    "href": "artikler/bedre-folkehelse.html#hva-kan-vi-så-gjøre",
    "title": "Hvordan kan vi bedre folkehelsen?",
    "section": "Hva kan vi så gjøre?",
    "text": "Hva kan vi så gjøre?\nMan kan aldri nå ut til alle, men jeg tror følgende tiltak ville gjort det lettere å nå ut til flere:\n\nFjern alle former for moms på trening. For de fleste er ikke trening et økonomisk spørsmål, men for meg som jobber med grupper som generelt har dårlig råd, kan det å være medlem på et treningssenter, stikke innom svømmehallen osv. være i grenseland til hva de greier økonomisk. De gruppene som har størst utbytte av økt fysisk aktivitet er også de gruppene som har dårligst økonomi.\nInnfør treningsplikt i arbeidstiden ved alle nyansettelser i det offentlige og hos statlig eide bedrifter. Treningsformen kan være valgfri, og om vedkommende bruker den til å sykle til jobb, spille fotball eller svømme er mindre viktig så lenge arbeidstakeren selv har valgt aktiviteten. Arbeidsgiver kan f.eks. tilrettelegge ved å sette av en time i uka i den lokale idrettshallen for å spille fotball for de som ønsker det. Man må selvfølgelig gjøre unntak for enkelte grupper, men alt i alt tror jeg dette kan bidra positivt når det gjelder sykefravær og en rekke livstilssykdommer.\nInnfør kjøregodtgjørelse for bruk av sykkel i arbeidstiden. Det å gi samme kjøregodtgjørelse for bruk av sykkel vil nok føre til at flere lar bilen stå!\nFjern momsen på rene produkter av fisk, frukt og grønt. Avgiften på f.eks. sukker kan økes for å finansiere dette.\nSelv om det bare gjelder en mindre del av befolkningen så tror jeg et forbud mot industrielt transfett, ala det man har i Danmark, kan være positivt for den totale folkehelsen.\nInnfør gratis frukt og grønnsaker på alle skoler. Frukt og grønt bidrar med lite kalorier, men metter bra, og fører ofte til at de fortrenger inntak av mindre sunne og mer energitette matvarer.\nReklameforbud for godteri, junkfood etc rettet mot barn og unge.\nFjerning av godteri og snacks ved kassa i butikkene. Frukt- og grøntdisken burde ideelt sett ligge i kasseområdet i alle butikker. Dette vil ha en potensiell påvirkning på impulskjøp, der det helt klart er mer gunstig om folk i større grad rasker med seg et eple enn en sjokolade!\n\nVil disse tiltakene være til hjelp? Vil dette være gjennomførbart? Noen punkter vil definitivt kreve en hel del, f.eks. dette med treningsplikt og tilrettelegging rundt det. Likevell kan man dra paralleller til at mange arbeidsplasser har innført røykeforbud og tilbyr kurs i arbeidstiden for røykeslutt, så hvorfor ikke strekke seg litt lenger?\nHver for seg utgjør nok tiltakene lite, men til sammen kan det hende de utgjør en forskjell som kan bidra positivt til folkehelsen."
  },
  {
    "objectID": "artikler/barn-lavkarbo.html",
    "href": "artikler/barn-lavkarbo.html",
    "title": "Kan barn spise lavkarbo?",
    "section": "",
    "text": "Denne uken har dette spørsmålet dukket opp i media. Først ut var Sunt Hjem AS, med sitt blogginnlegg om temaet, og påfølgende artikkel i blant annet BT, der blant annet ernæringsfysiolog Janne Walle er hjemme hos en familie for å hjelpe dem med kostholdet. Spreks kostholdsekspert, Mette Helvik Morken, som har doktorgrad i ernæring, var raskt ute med å kritisere det hun mener tenderer til barnemishandling. Jeg syns denne debatten vitner om to parter som ikke forstår hverandre og derfor snakker forbi hverandre. Her kommer mine innspill."
  },
  {
    "objectID": "artikler/barn-lavkarbo.html#siv-hauge-og-sunt-hjem-as",
    "href": "artikler/barn-lavkarbo.html#siv-hauge-og-sunt-hjem-as",
    "title": "Kan barn spise lavkarbo?",
    "section": "Siv Hauge og Sunt Hjem AS",
    "text": "Siv Hauge og Sunt Hjem AS\nUtgangspunktet for dette innlegget er et blogginnlegg skrevet av Siv Hauge, ernæringsterapeut og daglig leder i Sunt Hjem AS. Hauge står for et kosthold basert på rene, hele matvarer, og et redusert inntak av karbohydrater. I dette innlegget argumenterer hun for at også barn kan (og bør) ha et kosthold basert på disse retningslinjene. Hun skriver blant annet at:\n\nDet vil si at friske, aktive og normalvektige barn kan spise oppimot 45 E% karbohydrater. Kilden til karbohydratene (sukkerarter) er svært viktig, og bør være grønnsaker, bær, frukt, belgfrukter, nøtter, frø og kjerner. Sukker, hvitt mel og hvit ris er ingen god karbohydratkilde da det kun inneholder sukker og ingen vitaminer eller mineraler.\n\nMed andre ord er ikke dette snakk om noe ekstremt lavkarbokosthold. En uttalelse mange nok vil kritisere er at inntaket av frukt bør reduseres, men i blogginnlegget begrunner Hauge hvorfor hun mener dette, og skriver:\n\nJeg sier ikke at barn IKKE skal spise frukt, men at inntaket ikke skal gå på bekostning av grønnsaker eller mat med viktige proteiner og fett. Det er mye bedre la barna spise hel frukt enn å drikke juice, for juice er som brus å regne.\n\nFra et faglig synspunkt er dette noe det er vanskelig å være uenig i. Alle er enige om at vi spiser for lite grønnsaker, og at frukt ikke er en fullgod erstatter for dette. Når det gjelder karbohydrater i flytende form, er det mye som tilsier at dette ikke er det beste valget, noe jeg har skrevet om tidligere.\nTil slutt i innlegget sitt stiller Hauge spørsmålet om det er farlig for barn å spise mye fett. Her flytter hun fokuset over på kvaliteten på det fettet barna får i seg, og advarer mot transfett fra kjeks og kaker, margarin, raffinerte og varmpressede planteoljer og herdet vegetabilsk fett."
  },
  {
    "objectID": "artikler/barn-lavkarbo.html#mette-helvik-morken-klinisk-ernæringsfysiolog",
    "href": "artikler/barn-lavkarbo.html#mette-helvik-morken-klinisk-ernæringsfysiolog",
    "title": "Kan barn spise lavkarbo?",
    "section": "Mette Helvik Morken, klinisk ernæringsfysiolog",
    "text": "Mette Helvik Morken, klinisk ernæringsfysiolog\nDagen etter dukket det opp et svar fra spreks kostholdsekspert, Mette Helvik Morken. Morken har doktorgrad i ernæring, og lang erfaring som klinisk ernæringsfysiolog ved Haukeland Universitetssykehus. I innledningen på artikkelen ser vi at Morken er positiv til konseptet med å dra på hjemmebesøk til folk for å hjelpe dem med kostholdet, men her er det slutt på enigheten, og det er tydelig at hun ikke deler Sunt Hjems oppfatning om hvordan et kosthold bør se ut.\n\n- Voksne får gjøre som de vil, men det tenderer til barnemishandling å gamble med maten til barna på denne måten. Å skulle hindre barn å spise brød, poteter, pasta og ris er feil, jeg har ikke problemer med å si det. Karbohydratene i disse matvarene inneholder næringsstoffer som vi vet er viktige for barns utvikling.\n\nI utgangspunktet er jeg veldig enig med Morken i hovedpoenget. Å sette barn på en streng diett, der enkelte matvarer fremstår som ulovlige, vil i det lange løp kunne føre til et lite avslappet forhold til mat. Vi vet at det som er ulovlig også er det som er mest spennende, og dersom man nekter barna å spise noe hjemme, vil de med stor sannsynlighet spise ekstra av dette i andre anledninger.\nEn del av utviklingen til et barn i matveien er å smake på mest mulig ulik mat, da dette blant annet bidrar til å utvikle smaksløkene og gir et avslappet forhold til mat. Vi må huske at mat er mer enn næringsstoffer, og også skal være en del av kulturen barnet vokser opp i!\nNår dette er sagt, så er det riktig at brød, poteter, pasta og ris inneholder viktige næringsstoffer, men de inneholder ingenting man ikke kan få fra andre matvarer. Så å fremstille det som at disse matvarene er nødvendige for et barns utvikling blir litt feil, selv om det også blir feil å nekte barna å spise dette.\nVidere kan vi lese at:\n\nAlle er enige om at vi bør spise mer grønnsaker og mindre sukkerholdige matvarer, men uenigheten handler om synet på karbohydratene som finnes i for eksempel korn og poteter – og ikke minst er synet på hva fett gjør med oss ulikt. Lavkarbofolket mener fett, også den mettede typen, er en helt OK energikilde, mens Helsedirektoratet anbefaler mindre mettet fett.\n\nHer ser vi at uenighetene når det kommer til karbohydrater ikke er så fryktelig stor når alt kommer til alt. At sukkerholdige matvarer er det som først og fremst bør kuttes ned på er noe stort sett alle fagfolk er enige om. Når det gjelder mettet fett, så er kunnskapsgrunnlaget bak de offentlige retningslinjene utrolig mangelfulle, og flere nye studier konkluderer med at det ikke er noen sammenheng mellom mettet fett i kostholdet og sykdomsrisiko, f.eks. her. Her ser jeg ikke noen grunn til å være særlig bombastisk verken den ene eller andre veien.\n\n- Å ta bort brød og poteter fra kostholdet og å bytte ut margarin med smør, gjør at du får en helt feil sammensetning i kosten i forhold til det vi vet i dag. Å bruke fullfett meieriprodukter som H-melk og seterrømme anbefales ikke. Og hvor de har det fra at margarin er skadelig? Det skjønner jeg ikke.\n\nMed tanke på hvor dårlig kunnskapsgrunnlaget bak rådene om f.eks. fettinntak er, syns jeg det bør være rom for mer åpenhet rundt at det vi tror i dag ikke nødvendigvis trenger å være riktig. Margarin i seg selv er nok ikke farlig å spise, hvertfall ikke nå som det ikke lenger er transfett i norsk margarin. Jeg kjøper likevel ikke argumentene for hvorfor margarin skal være bedre enn smør. Margarin er umettede fettsyrer som er mettet gjennom industrielle prosesser, og hvorfor disse menneskeskapte mettede fettsyrene skal være bedre enn de naturlig mettede fettsyrene er for meg et mysterium. I tillegg bidrar margarin med mye omega-6, som vi allerede får i oss alt for mye av sammenlignet med omega-3.\nLes mer om omega-3 og omega-6 her."
  },
  {
    "objectID": "artikler/barn-lavkarbo.html#mine-kommentarer-til-saken",
    "href": "artikler/barn-lavkarbo.html#mine-kommentarer-til-saken",
    "title": "Kan barn spise lavkarbo?",
    "section": "Mine kommentarer til saken",
    "text": "Mine kommentarer til saken\nJeg vil først og fremst si at jeg er enig med poenger fra begge sider i denne debatten. Jeg ser heller ikke noen motsetninger som er så drastiske som de har blitt fremstilt i media. Når vi leser kritikken fra Morken, kan det se ut som om hun diskuterer mot noen som står for et ekstremt kosthold der alt av karbohydrater er bannlyst, noe som ikke er tilfelle. Hauge nevner 45E% fra karbohydrater i sitt blogginnlegg, noe som ikke kan sies å være særlig ekstremt i noen retning.\nBarn med epilepsi behandles med et ketogent kosthold, som er en ekstremvariant av lavkarbo. Her er det ikke snakk om verken brød, pasta, potet eller ris, og heller ikke frukt passer inn i en slik diett. Andre barn har ulike allergier, og må kutte ut enkelte matvarer. Disse barna vokser også opp, så at disse matvarene er nødvendige for et barns utvikling er nok ikke helt riktig.\nEt moderat og variert lavkarbokosthold inneholder gode matvarer som kjøtt, fisk, egg, grønnsaker, frukt, nøtter og bær. I tillegg er det plass til både potet, pasta, brød og ris, men ikke nødvendigvis hver dag. Jeg ser ingen motsetninger mellom dette og et variert kosthold, og vil heller stille spørsmålet om hvor variert dagens barnekosthold er. Brødmat til frokost, lunsj og kvelds og pasta til middag er ikke særlig variert i mine øyne. Ved siden av maten drikkes det gjerne juice, som bidrar med lite annet enn lettopptagelige karbohydrater. Middagen er ofte den eneste skikkelige proteintilførselen i løpet av dagen, og med tanke på hvor viktig proteiner er for et barns vekst så er ikke dette godt nok. Forhåpentligvis inkluderes det nok frukt og grønnsaker til å dekke de fem om dagen, som i mine øyne er et minimum med tanke på hva disse matvarene faktisk bidrar med av vitaminer, mineraler, fiber og fytokjemikalier.\nLes våre råd for kosthold og fysisk aktivitet.\nDet jeg beskriver over her er ikke et urealistisk kosthold for et barn i dag, og hvis vi ser for oss at frokosten byttes ut med en sukkerrik frokostblanding så har vi en god beskrivelse av hva et barn faktisk spiser. Vi kan heller ikke neglisjere effektene av fysisk aktivitet, som må sies å ha falt drastisk de siste tiårene. En redusert fysisk aktivitet, vil gjøre at vi i mindre grad tåler et kosthold basert på mye karbohydrater. Her er det stor forskjell fra person til person!\nHovedmålet med denne debatten må være å komme fram til et godt kosthold for barn, som bidrar til å forebygge overvekt og følgesykdommer som diabetes, som dessverre er sterkt økende blant barn. Jeg syns likevel fokuset på å “ha rett” overdøver det målet, som forhåpentligvis er det samme hos alle debattantene. Jeg vil også understreke viktigheten av å tenke på kosthold som en livsstil, og droppe fokuset på midlertidige dietter.\nLes diett eller livsstilsendring.\nJeg syns vi skal gå bort fra behovet for å kalle kostholdet lavkarbo eller hva det måtte være, og heller fokusere på hvilke matvarer vi bruker. Så lenge matvarene er av god kvalitet, så burde sammensetningen av næringsstoffene være underordnet. Media fokuserer for mye på detaljer, i stedet for å se på kostholdet som en helhet.\n\nHva syns du? Hvordan bør et barn spise?"
  },
  {
    "objectID": "artikler/atferdsproblematikk-behandling.html",
    "href": "artikler/atferdsproblematikk-behandling.html",
    "title": "Atferdsproblematikk og behandling",
    "section": "",
    "text": "Forekomsten av diagnoser som ADHD og autisme er økende. Et av de store spørsmålene innen dagens atferdsproblematikk er; hvorfor ser vi slik økning av disse uheldige problemene? Klarer vi å svare på dette spørsmålet, klarer vi kanskje også å hjelpe noen barn til en bedre hverdag?"
  },
  {
    "objectID": "artikler/atferdsproblematikk-behandling.html#er-disse-lidelsene-uhelbredelige",
    "href": "artikler/atferdsproblematikk-behandling.html#er-disse-lidelsene-uhelbredelige",
    "title": "Atferdsproblematikk og behandling",
    "section": "Er disse lidelsene uhelbredelige?",
    "text": "Er disse lidelsene uhelbredelige?\nForskning indikerer at ca. 4-6% av alle dagens barn har ADHD eller Autisme (1,2,3). I følge Legeforeningen defineres atferdsforstyrrelser av denne typen som uhelbredelige kjemiske forstyrrelser i hjernen, hvor genetiske faktorer spiller en vesentlig og forklarende rolle. Statped, som er et statlig spesialpedagogisk støttesystem, ser også ut til å støtte legeforeningens definisjon; at genetiske faktorer er hovedgrunnen til at disse lidelsene forekommer (4).\nAndre skoler tenker heldigvis noe annerledes. Francis S. Collins er forsker, ph.D og lege. Han var leder av ”The Human Genome Project” som kartla alle menneskets gener. Tanken bak prosjektet var at når alle genene våre ble kartlagt, så hadde vi oppskriften til å medisinere alle sykdommer. Denne hypotesen viste seg å være feil. Riktignok klarte forskerne å kartlegge menneskets gener, men vi oppleder ingen endringer i verdens sykdomsbilde. Francis S. Collins uttaler seg i etterpåklokskap som følgende:\n\n”Genene våre forteller ikke hele sannheten. Nyere økning av kroniske sykdommer som diabetes, barneastma, fedme og autisme kan IKKE skyldes forandringer i genene våre, da disse krever mye lenger tid til å forandre seg. Det MÅ skyldes miljømessige forandringer som for eksempel diett og fysisk aktivitet.” (5)"
  },
  {
    "objectID": "artikler/atferdsproblematikk-behandling.html#morgendagens-atferdsbehandling",
    "href": "artikler/atferdsproblematikk-behandling.html#morgendagens-atferdsbehandling",
    "title": "Atferdsproblematikk og behandling",
    "section": "Morgendagens atferdsbehandling?",
    "text": "Morgendagens atferdsbehandling?\nHvis Francis S. Collins har rett, så åpner dette dører for en helt ny vri innen atferdsbehandling. Hvis miljømessige faktorer som kosthold, trening og stressmestring er like viktige som gener, burde vi kanskje være mer skeptisk til hyppig bruk av sentralstimulerende medisiner som Ritalin, Stratera, Concerta og lignende? Disse lindrer bare symptomene, men kurerer ikke atferdsproblemene. Medisinene har for øvrig en del alvorlige bivirkninger (6). Hva med å starte behandlingen av disse barna med en mindre invaderende metode, som å se på livsstilsfaktorer og funksjonalitet av nervesystemet?\nFørst og fremst bør vi utelukke matintoleranser, og deretter utføre en funksjonell analyse av nervesystemet. Når vi forstår hvilke mattyper barna reagerer på og hvilke områder av hjernen som ikke ”fungerer”, kan vi gi spesifikke og rehabiliterende sansemotoriske øvelser. En screening av psykososiale faktorer bør også utføres. Dersom det eksisterer psykososialt stress så må dette håndteres av en profesjonell behandler som for eksempel psykolog eller NLP Coach osv.\nKandell beviste i 2000 at dersom tilstrekkelig næring er tilstede, blir nerveceller sterkere og mer funksjonelle når de blir stimulert (7). Forskningen gav ham en Nobelpris. Kandells arbeid støtter en sansemotorisk tilnærming i behandlingen av disse barna. Denne gruppen kan tilsynelatende ha særs godt av å styrke visse områder i hjernen."
  },
  {
    "objectID": "artikler/atferdsproblematikk-behandling.html#hvordan-bør-vi-behandle-primitiv-atferd",
    "href": "artikler/atferdsproblematikk-behandling.html#hvordan-bør-vi-behandle-primitiv-atferd",
    "title": "Atferdsproblematikk og behandling",
    "section": "Hvordan bør vi behandle “primitiv atferd”?",
    "text": "Hvordan bør vi behandle “primitiv atferd”?\nADHD og autistisk atferd kan argumenteres som å tilhøre en mer primitiv atferd enn den vi ønsker å se hos barn (eller voksne for den saks skyld). Mange enklere dyr demonstrerer atferd lik disse barna. Enklere dyr har dårligere sosiale antenner, tenker ofte kortsiktig istedenfor langsiktig, er mye mer utålmodige, mer aggressive, har dårligere evne til å se helheten i situasjoner, dårligere evne til å kommunisere og er dårligere til å multitaske enn oss mennesker.\nHovedforskjellen på menneskehjernen og dyrehjernen er at vi har utviklet store og komplekse frontale pannelapper. Dermed kan man si at primitiv atferd skyldes et problem i frontale mekanismer. Dette ser vi som daglig jobber med slike barn klinisk. Barna demonstrerer ofte aktive primitive reflekser (noe som er unormalt blant ”friske” barn). Barna tester dårlig i frontale tester som for eksempel multitasking og impulskontroll. I tillegg er de stadig dårlig i motorisk og kognitiv koordinasjon.\nI min kliniske hverdag ser jeg at trening/stimulering av hjernens frontale områder samt en eliminering av matintoleranser og psykososialt stress kan forandre disse barnas hverdag. Skulle det vise seg at noen barn ikke responderer til denne type behandling, noe som er svært sjeldent, så er det indikert med en mer invaderende metode. Først da bør det være aktuelt med medisiner!\nReferanser:\n1 http://www.ncbi.nlm.nih.gov/pubmedhealth/PMH0002518/ (Pubmed Health)\n2 http://www.ncbi.nlm.nih.gov/pubmedhealth/PMH0002494/ (Pubmed Health)\n3 Welcome to your child´s brain by Aamodt & Wang\n4 http://www.statped.no/adhd (Statped)\n5 Disconnected Kids by Robert Melillo\n6 http://en.wikipedia.org/wiki/Methylphenidate\n7 Principles of Neuroscience by Kandell & Schwartz"
  },
  {
    "objectID": "artikler/aktivitet-helse.html",
    "href": "artikler/aktivitet-helse.html",
    "title": "Aktivitetsnivå og helse",
    "section": "",
    "text": "Vi trener mer enn noen gang, men likevel har vi aldri vært så overvektige som vi er i dag. Helseundersøkelsen i Nord-Trøndelag, HUNT, viser at 75 % av alle menn og 61% av alle kvinner over 20 år er overvektige (BMI &gt; 25). Nesten hver fjerde nordmann lider av fedme (BMI &gt; 30). Hvordan henger dette sammen?\nMange tror at løsningen på denne overvektsproblematikken er å trene mer og spise mindre. Dette har i lang tid vært den anbefalte fremgangsmåten, men problemet har likevel ikke blitt mindre. Av ulike årsaker er det svært få som klarer å oppnå målene sine på denne måten, og da må vi finne andre løsninger.\nEn ting som er åpenbart, er at vi beveger oss mye mindre enn vi gjorde før, og da snakker vi ikke om trening, men om det daglige aktivitetsnivået. I dag kjører vi til og fra jobb, og på jobben sitter vi stort sett i en stol. Når vi kommer hjem, blir vi sittende foran en skjerm til vi går og legger oss, kanskje avbrutt av en treningsøkt et par ganger i uken.\nDet er ingen tvil om at aktivitetsnivået til gjennomsnittsnordmannen bør økes. Menneskekroppen er ikke laget for å sitte stille, og det er også vist at stillesitting øker dødeligheten uavhengig av treningsmengde. Men, hvordan skal vi få dette til? Og ikke minst, hvilken type aktivitet bør vi først og fremst øke mengden av?"
  },
  {
    "objectID": "artikler/aktivitet-helse.html#trening",
    "href": "artikler/aktivitet-helse.html#trening",
    "title": "Aktivitetsnivå og helse",
    "section": "Trening",
    "text": "Trening\nTrening, både styrketrening og utholdenhetstrening, har mange positive effekter på helsen vår. Blant annet vil større og sterkere muskler gjøre hverdagens oppgaver lettere, forbedret insulinfølsomhet gjør at vi bedre tåler maten vi putter i oss og et økt oksygenopptak vil forbedre vår evne til å forbrenne fett.\nSamtidig kan for mye trening ha negative effekter. Et økt stress på kroppen under trening kan over tid føre til uheldige slitasjer, samtidig som vi kan bli mer utsatt for sykdom. På grunn av dette, kan vi ikke ukritisk øke mengden av denne typen aktivitet. Ved store treningsmengder risikerer du også å bli utbrent, noe som ytterligere forværrer de nevnte problemene. Disse problemene er blant annet knyttet til en økt utskillelse av kortisol, som er kroppens stresshormon.\nAlle har godt av å trene noen ganger i uken, men før vi øker mengdene er det en god ide å tenke over kvaliteten på det vi gjør på trening, slik at vi får med oss de gode effektene uten å stresse kroppen unødvendig!"
  },
  {
    "objectID": "artikler/aktivitet-helse.html#hva-bør-vi-gjøre-i-stedet",
    "href": "artikler/aktivitet-helse.html#hva-bør-vi-gjøre-i-stedet",
    "title": "Aktivitetsnivå og helse",
    "section": "Hva bør vi gjøre i stedet?",
    "text": "Hva bør vi gjøre i stedet?\nAll aktivitet er bra, ikke bare den som er forbundet med trening. Aktiviteter med lav intensitet som gåturer (rolige joggeturer om du er godt trent), sykling til og fra jobb, gå i trapper og alt mulig annet som får deg opp av godstolen har flere gunstige effekter på helsen, blant annet at:\n\nFettforbrenningen blir mer effektiv. Under aktivitet med lav intensitet vil hovedenergikilden være fett. Å effektivt hente energi fra fettvevet er noe de fleste vil ha gunstige helseeffekter av.\nFor det kardiovaskulære systemet vil denne typen aktivitet bidra med å utvikle det kapillære nettverket, samt øke mengden mitokondrier i muskelcellene.\nSammenliknet med å være inaktiv, vil denne typen aktivitet bidra til å styrke skjelett og bindevev, slik at du blir bedre rustet til å tåle hverdagens påkjenninger.\nØkt blodgjennomstrømming fører til at du lettere blir kvitt slaggstoffer som bygger seg opp under trening, noe som fører til bedre restitusjon før neste treningsøkt."
  },
  {
    "objectID": "artikler/aktivitet-helse.html#hvordan-skal-vi-øke-det-daglige-aktivitetsnivået",
    "href": "artikler/aktivitet-helse.html#hvordan-skal-vi-øke-det-daglige-aktivitetsnivået",
    "title": "Aktivitetsnivå og helse",
    "section": "Hvordan skal vi øke det daglige aktivitetsnivået?",
    "text": "Hvordan skal vi øke det daglige aktivitetsnivået?\nGenerelt bør du benytte enhver anledning til å bevege deg, men store deler av døgnet har vi begrensede muligheter til å gjøre nettopp dette. Enten du går på skole eller jobber på kontor, blir det nødvendigvis mange timer daglig i sittende stilling. Likevel kan du gjøre et par enkle grep som vil bidra til et økt aktivitetsnivå:\n\nVelg trapper i stedet for heisen\nBenytt alle muligheter til å reise deg fra stolen i løpet av dagen, f.eks. for å hente kaffe/vann, noe som ikke nødvendigvis trenger å hentes på det nærmeste stedet! Kanskje du til og med får inkludert trapper i dette prosjektet?\nDu trenger ikke alltid å ta bussen helt fram. Du kan f.eks. gå av et par stopp tidligere og gå resten. Om du har muligheten til det, kan du kanskje gå eller sykle hele veien, og få en enda bedre effekt av det?\nGå til butikken, eller parker et stykke fra inngangen. Dersom du handler en del, får du også bært de tunge posene et stykke!\nI stedet for å sette seg ned i sofaen etter middag, kan du et par kvelder i uken gå en kveldstur i nabolaget. I tillegg til at du får beveget deg, kan dette bidra til å bedre søvnkvaliteten den påfølgende natten!"
  },
  {
    "objectID": "artikler/aktivitet-helse.html#er-vi-i-mål",
    "href": "artikler/aktivitet-helse.html#er-vi-i-mål",
    "title": "Aktivitetsnivå og helse",
    "section": "Er vi i mål?",
    "text": "Er vi i mål?\nÅ øke aktivitetsnivået vil ikke alene løse overvektsproblematikken, men det er helt klart en del av løsningen. Størstedelen av problemet må løses gjennom de valgene vi tar i butikken, på kjøkkenet og ved spisebordet.\nEt mer bevisst forhold til fysisk aktivitet vil likevel gjøre at vi bedre benytter oss av energien vi får i oss. Samtidig vil vi kanskje øke motivasjonen til å gjøre de riktige valgene i matveien, og da er vi på vei i riktig retning!\nDette blogginnlegget har tidligere vært publisert hos Sunt Hjem."
  },
  {
    "objectID": "artikler/anbefaling-fett-godt-begrunnet.html",
    "href": "artikler/anbefaling-fett-godt-begrunnet.html",
    "title": "De offentlige anbefalingene for fett, godt begrunnet?",
    "section": "",
    "text": "Gjennom denne høsten (2011) har vi hørt flere uttalelser fra myndigheter og fagpersoner om mettet fett og hjerte- og karsykdommer. Den siste som uttalte seg var helsedirektøren. Det har vært vanskelig å få konkrete svar på hva uttalelsene og rådene er baserte på, men det vi i allefall har hørt mange ganger er at kostrådene støtter seg på store systematiske kunnskapsoppsummeringer, og at disse bruker samme metodologi som World Cancer Research Fund (WRCF) gjør i sin store rapport om kreft og miljøpåvirkninger. Med slike argumenter stopper diskusjonen opp. Noen har valgt å stole på at dokumentasjonen som foreligger er så sterk som det som er blitt forespeilet oss, mens andre, meg selv inkludert, har vært svært interesserte i å finne ut mer. Som en del av bacheloroppgaven min i ernæring har jeg gått gjennom den dokumentasjonen helsedirektoratet legger hovedvekten sin for å gi oss anbefalinger om fett."
  },
  {
    "objectID": "artikler/anbefaling-fett-godt-begrunnet.html#anbefales-det-fortsatt-en-reduksjon-i-mettet-fett",
    "href": "artikler/anbefaling-fett-godt-begrunnet.html#anbefales-det-fortsatt-en-reduksjon-i-mettet-fett",
    "title": "De offentlige anbefalingene for fett, godt begrunnet?",
    "section": "Anbefales det fortsatt en reduksjon i mettet fett?",
    "text": "Anbefales det fortsatt en reduksjon i mettet fett?\nDet kan se ut som om helsedirektoratet fortsatt anbefaler en reduksjon i mettet fett for å redusere risikoen for hjerte- og karsykdommer; både fordi det ser slik ut fra matrisene som oppsummerer helseeffekter (matrise 19.1) og fordi det står at\n\nde norske næringsstoffanbefalingene konkluderer at mettede fettsyrer og transfettyrer bør begrenses til 10E%\n\nMettet fett nevnes også flere steder i kostrådene, der det blant annet anbefales magre meieri- og kjøttprodukter. Dette samsvarer ikke med nyere oversiktsartikler og metaanalyser (1-4) som har konkludert med at mettet fett ikke er signifikant assosiert med hjerte- og karsykdommer.\nRune Blomhoff har ledet arbeidsgruppen som har oppsummert forskningen gjort på fett og fettsyrer, og som er presentert i kostrapporten (5). Jeg skrev til han for å høre hvorfor det fortsatt anbefales å redusere mettet fett når resultatene fra de studiene som er gjort til nå viser så motstridende resultater at det samlet sett ikke er signifikante assosiasjoner mellom mettet fett og hjerte- og karsykdommer. Blomhoff svarte følgende:\n\nI kostrådene anbefaler vi ikke isolert sett reduksjon av mettet fett for å redusere HKS. Vi skriver flere steder at det er viktig at man ikke ser på rådene isolert, men at de må settes i sammenheng. Rådet om mettet fett må settes i sammenheng med råd om fisk og vegetabilske oljer, og energitetthet. I WHO/FAO rapporten som er en systematisk kunnskapsoppsummering konkluderer man at fettkvalitet er viktigere enn mettet fett isolert sett.  Dette er i tråd med de siste metaanalyser og reviews på feltet.\n\nDet kan altså se ut som om at kostrådene har gått bort fra å anbefale folk å redusere mettet fett alene, men at det nå heller fokuseres på å få folk til å spise mer flerumettet fett på bekostning av det mettede."
  },
  {
    "objectID": "artikler/anbefaling-fett-godt-begrunnet.html#bør-vi-heller-velge-myk-margarin-enn-meierismør",
    "href": "artikler/anbefaling-fett-godt-begrunnet.html#bør-vi-heller-velge-myk-margarin-enn-meierismør",
    "title": "De offentlige anbefalingene for fett, godt begrunnet?",
    "section": "Bør vi heller velge myk margarin enn meierismør?",
    "text": "Bør vi heller velge myk margarin enn meierismør?\nI matrise 19.1 står det at det er overbevisende evidens for at en utskifting av mettede fettsyrer med flerumettede vil gi redusert risiko for koronar hjertesykdom og død av koronar hjertesykdom.Det vises til rapporten fra WHO/FAO (6).\nKostrådene (5), som er gitt ut av helsedirektoratet og rettet mot friske mennesker, har som hovedformål å forebygge kroniske sykdommer i befolkningen. I disse anbefales det at en heller velger matoljer, flytende og myk margarin enn for eksempel meierismør. I rådene om meieriprodukter og kjøttvarer nevnes også dette byttet av mettet fett med umettet. Det skrives at:\n\nFor å sikre at det samlede kostholdet får en gunstig fettsyrekvalitet, bør inntaket av meieriprodukter med mye mettet fett begrenses og erstattes av matvarer som har lite mettet fett eller mye umettet fett\n\nAlle disse anbefalingene om å bytte ut mettet fett med flerumettet støtter seg hovedsaklig på konklusjoner fra WHO/FAO rapporten. Rune Blomhoff skriver at:\n\nAngående fett legger vi stor vekt på den systematiske kunnskapsoppsummeringen fra FAO/WHO fra 2009. Denne bør du lese.\n\nDet har jeg gjort, og videre vil jeg presentere hovedtrekkene i det som handler om kostens sammensetning av fettsyrer for å unngå hjertesykdom.\n\nFat and fatty acids in human nutrition - Report of an expert consultation\nRapporten (6) er en oppsummering av det ekspertrådet fra FAO/WHO ble enige om under konferansen som ble holdt i Geneve i november 2008. Hensikten med møtet var at FAO og WHO, i deres roller som tekniske byråer for FN, skal gi vitenskapsbaserte råd om mat og ernæring til nasjonale myndigheter og til det internasjonale samfunn.\nI rapporten kan det leses at “basert på data om morbiditet og mortalitet fra koronar hjertesykdom fra epidemiologiske studier og kontrollerte kliniske forsøk (som bruker koronar hjertesykdom og død som endepunkter), var det enighet om at […] det er overbevisende evidens for at det å erstatte mettet fett med flerumettet fett senker risikoen for hjertesykdom.”\nI kapittel 14 skrives det hva som er grunnlaget for denne konklusjonen:\n\nPå bakgrunn av denne [Jakobsen et al (7)], sammen med støttende evidens fra kliniske forsøk med lavere risiko for koronar hjertesykdom på dietter med høy P/S ratio (høy ratio av flerumettet:mettet) [Skeaff og Miller (8)], og effekten av flerumettet fett på å senke LDL kolesterol og total/HDL ratio, konkluderte rådet med at det er overbevisende evidens for lavere risiko for koronar hjertesykdom og død av koronar hjertesykdom når flerumettet fett erstatter mettet fett.\n\nKonklusjonen om overbevisende evidens er altså tatt på bakgrunn av metaanalyser av prospektive kohortstudier publisert av Jakobsen et al.(7), en metaanalyse av kliniske forsøk publisert i artikkelen av Skeaff og Miller (8) og det at flerumettet fett senker LDL kolesterolet og total:HDL ratio.\n\nSelv om flerumettet fett senker LDL kolesterolet og total:HDL ratio er det ikke dermed sagt at risikoen for hjerte- og karsykdommer går ned. Kostfaktorer kan påvirke mange andre parametre som er forbundet med økt sykdomsrisiko, eksempelvis triglyserider i blodet, insulinsensitivitet og LDL-partikkelstørrelse, og det er bred enighet om at studier gjort på biomarkører som kan si noe om sykdomsrisiko aldri kan erstatte studier som er gjort direkte på sykdom og død.\nArtikkelen av Jakobsen et al. (7) viser en signifikant effekt på hjerterelatert død for kvinner under 60, men ikke for kvinner over 60. På menn er det ingen signifikant effekt  på sykdom eller død ved å bytte ut mettet fett med flerumettet. Les resultatene fra denne artikkelen her. Konklusjonen stemmer ikke med funnene; dette er en overtolkning av resultater som i beste fall er relevante for kvinner under 60, ikke for hele befolkningen.\nMetaanalysen av randomiserte kontrollerte forsøk (8) fant ingen effekt på total dødelighet eller hjerterelatert dødelighet ved å bytte ut mettet fett med flerumettet. Derimot fant de en såvidt signifikant effekt på hjertesykdom (men ikke død!) dersom flerumettet fett erstattet mettet. Skeaff og Miller har inkludert The Finnish Mental Hospital Study i sin metaanalyse; en studie som i flere andre metaanalyser (2, 9) er blitt ekskludert, fordi pasientene ikke ble randomiserte (det ble brukt cluster randomization) og fordi det var andre store forskjeller mellom gruppene, utenom fettinntaket, som kan ha påvirket utfallet."
  },
  {
    "objectID": "artikler/anbefaling-fett-godt-begrunnet.html#er-det-virkelig-tatt-hensyn-til-alle-resultater-når-vi-anbefales-å-velge-omega-6-rike-oljer-og-margariner",
    "href": "artikler/anbefaling-fett-godt-begrunnet.html#er-det-virkelig-tatt-hensyn-til-alle-resultater-når-vi-anbefales-å-velge-omega-6-rike-oljer-og-margariner",
    "title": "De offentlige anbefalingene for fett, godt begrunnet?",
    "section": "Er det virkelig tatt hensyn til alle resultater når vi anbefales å velge omega-6-rike oljer og margariner?",
    "text": "Er det virkelig tatt hensyn til alle resultater når vi anbefales å velge omega-6-rike oljer og margariner?\nEn oppsummering av resultatene fra WHO/FAO rapporten finnes igjen på side 333 og 334 i kostrapporten fra helsedirektoratet. Der finner vi flere interessante tall:\n\nMettet fett er ikke assosiert med hjertesykdom eller død fra hjertesykdom\nFlerumettet fett er sterkt assosiert med død fra koronar hjertesykdom\n\nResultatene på linolsyre speiler dette resultatet, og gir den samme RR på 1,25 (95% CI 1,02-1,52)\n\n\nLikevel viser tabellen at får en svært god effekt på både koronar hjertesykdom og hjerterelatert død ved å bytte ut mettet fett med flerumettet. Dette ser ut til å være en selvmotsigelse, og for å finne ut hvor resultatene er tatt fra må vi gå tilbake til artikkelen fra Skeaff og Miller.\n\nFigur 12 i artikkelen (se under) viser resultatene fra en metaanalyse av prospektive kohortstudier og flerumettet fett. Flerumettet fett er sterkt assosiert med dødelighet fra koronar hjertesykdom. Den relative risikoen er 1,25 (95%CI, 1,06-1,47). Det betyr at risikoen for å dø av hjertesykdom for de som hadde høyt inntak av flerumettet fett, sammenliknet med de som hadde lavt inntak var 25% høyere. Denne risikoen kan være både over- og underestimert, men den ligger med 95% sannsynlighet mellom 1,06 og 1,47. Altså, i beste fall hadde de som spiste mer flerumettet fett 6% større sjanse for å dø enn de som spiste minst og i verste fall 47%. Disse tallene er å finne igjen i kostrapporten vår på side 333 (5).\nTallene presentert i tabell A på side 333 i kostrapporten  viser også at den relative risikoen for å få hjertesykdom og for å dø av hjertesykdom var mye mindre for de som byttet ut mettede fettsyrer med flerumettede. Risikoen for å dø av hjertesykdom er nesten halvert for de som gjorde dette byttet!Resultatene presentert i kostrapporten er også tatt fra artikkelen av Skeaff og Miller, og her er det, etter min mening, gjort en alvorlig metodisk feil av de som har plukket ut resultatene til tabellen i kostrapporten vår. De har valgt å presentere resultater fra en metaanalyse gjort på bare tre utvalgte studier!\n\nSkeaff og Miller har, i tillegg til de analysene presentert tidligere (som ikke viser effekt på dødelighet), gjort en metaanalyse der de plukket ut kun de studiene som viste en signifikant forskjell i kolesterolet mellom gruppene og gjort en egen analyse på disse. Resultater som før ikke var signifikante på hjerterelatert død er nå høyst signifikante. I denne analysen er det bare tre randomiserte kontrollerte forsøk som er tatt med: Oslo Diet Heart, STARS og The Finnish Mental Hospital Study. Det skrives også i artikkelen at:\n\nThe meta-analysis of trials in which serum cholesterol concentrations in the high P/S diet group were significantly lower than in the control group, revealed that a diet higher in PUFA and lower in SFA decreased the risk of fatal CHD; however, this was significant only after inclusion of results from the Oslo study which included smoking cessation as part of the treatment."
  },
  {
    "objectID": "artikler/anbefaling-fett-godt-begrunnet.html#whofao-er-ydmyke-i-sin-rapport",
    "href": "artikler/anbefaling-fett-godt-begrunnet.html#whofao-er-ydmyke-i-sin-rapport",
    "title": "De offentlige anbefalingene for fett, godt begrunnet?",
    "section": "WHO/FAO er ydmyke i sin rapport",
    "text": "WHO/FAO er ydmyke i sin rapport\nSkeaff og Miller skriver blant annet i FAO/WHO-rapporten at:\n\nThe available evidence from cohort and randomized controlled trials is unsatisfactory and unreliable to make judgment about and substantiate the effects of dietary fat on risk of CHD.\n\nog:\n\nThe observational evidence for an association between dietary PUFA and CHD risk is inconsistent and is unreliable.\n\nEvidensen som foreligger er langt fra konsistent eller homogen, noe som også påpekes i rapporten fra WHO/FAO. Det er ikke tatt hensyn til den signifikante assosiasjonen fra prospektive kohortstudier mellom flerumettet fett og økt dødelighet, mens analysen fra tre utvalgte RCTer som viser effekt på å bytte ut mettet fett med flerumettet er betydelig vektlagt.\nPå bakgrunn av den dokumentasjonen som foreligger ser jeg meg derfor nødt til å konkludere med at evidensen presentert av WHO/FAO, og som er vektlagt av helsedirektoratet i utarbeidelse av sine kostråd, langt fra er entydig nok til å gjøre anbefalinger til et bredt spekter av befolkningen!"
  },
  {
    "objectID": "artikler/anbefaling-fett-godt-begrunnet.html#etterord",
    "href": "artikler/anbefaling-fett-godt-begrunnet.html#etterord",
    "title": "De offentlige anbefalingene for fett, godt begrunnet?",
    "section": "Etterord",
    "text": "Etterord\nArbeidet med å finne fram i kildene brukt i kostrapporten har vært stort. Det er lite originallitteratur som er brukt, og en må lete seg gjennom hundrevis av sider for å finne ut hva kostrådene baserer seg på. De færreste har tid til dette. Mange helsearbeidere i Norge bruker kostrapporten som en fasit, og har ikke tid til å sette seg inn i all dokumentasjonen bak konklusjonene som er oppsummert. Når det konkluderes med at det er overbevisende evidens for noe blir dette godtatt og brukt som om det skulle være det. Jeg har selv lært på skolen gjennom disse årene på ernæring at dersom vi har en pasient med litt høyt LDL-kolesterol som spiser både ost og meierismør, er det viktig å anbefale vedkommende et bytte til f.eks. Vita hjertego` og plantemargarin; et bytte som jeg, etter gjennomgang av litteraturen, ikke kan finne konsistent dokumentasjon for hvorfor en skal gjøre.\nAvslutningsvis vil jeg oppfordre de som er interesserte til å lese artikkelen av Jakobsen et al. (7) og artikkelen av Skeaff og Miller (8). I tillegg er det høyst interessant å studere kvaliteten på de randomiserte kontrollerte forsøk som bytter ut mettet fett med flerumettet. En cochrane review fra 2011 (10) kan være til god hjelp.\n\nReferanser:\n\nSiri-Tarino PW, Sun Q, Hu FB, Krauss RM: Meta-analysis of prospective cohort studies evaluating the association of saturated fat with cardiovascular disease. Am J Clin Nutr 2010, 91(3):535-546.\nHooper L, Summerbell CD, Higgins JP, Thompson RL, Capps NE, Smith GD, Riemersma RA, Ebrahim S: Dietary fat intake and prevention of cardiovascular disease: systematic review. BMJ 2001, 322(7289):757-763.\nSiri-Tarino PW, Sun Q, Hu FB, Krauss RM: Saturated fat, carbohydrate, and cardiovascular disease. Am J Clin Nutr 2010, 91(3):502-509.\nMente A, de Koning L, Shannon HS, Anand SS: A systematic review of the evidence supporting a causal link between dietary factors and coronary heart disease. Arch Intern Med 2009, 169(7):659-669.\nNasjonalt råd for ernæring 2011. Kostråd for å fremme folkehelsen og forebygge kroniske sykdommer, metodologi og vitenskapelig kunnskapsgrunnlag.\nFats and fatty acids in human nutrition. Proceedings of the Joint FAO/WHO Expert Consultation. November 10-14, 2008. Geneva, Switzerland. Ann Nutr Metab 2009, 55(1-3):5-300.\nJakobsen MU, O’Reilly EJ, Heitmann BL, Pereira MA, Balter K, Fraser GE, Goldbourt U, Hallmans G, Knekt P, Liu S et al: Major types of dietary fat and risk of coronary heart disease: a pooled analysis of 11 cohort studies. Am J Clin Nutr 2009, 89(5):1425-1432.\nSkeaff CM, Miller J: Dietary fat and coronary heart disease: summary of evidence from prospective cohort and randomised controlled trials. Ann Nutr Metab 2009, 55(1-3):173-201.\nRamsden CE, Hibbeln JR, Majchrzak SF, Davis JM: n-6 fatty acid-specific and mixed polyunsaturate dietary interventions have different effects on CHD risk: a meta-analysis of randomised controlled trials. Br J Nutr 2010, 104(11):1586-1600.\nHooper L, Summerbell CD, Thompson R, Sills D, Roberts FG, Moore H, Davey Smith G: Reduced or modified dietary fat for preventing cardiovascular disease. Cochrane Database Syst Rev 2011(7):CD002137."
  },
  {
    "objectID": "artikler/atp-tilskudd.html",
    "href": "artikler/atp-tilskudd.html",
    "title": "Tilskudd av ATP?",
    "section": "",
    "text": "Adenosintrifosfat (ATP) er kroppens primære energimolekyl, og under aktivitet bruker musklene enorme mengder av dette molekylet. Energi frigjøres ved at en fosfatgruppe spaltes av fra ATP, og vi står igjen med adenosindifosfat (ADP). Vi kan redanne ATP ved å koble en fosfatgruppe til ADP. I en helt fersk studie er det undersøkt om tilskudd av ATP kan være nyttig for ytelsen og treningsutbyttet, og i denne artikkelen vil jeg se på hva denne studien viste."
  },
  {
    "objectID": "artikler/atp-tilskudd.html#redanning-av-atp-fra-adp",
    "href": "artikler/atp-tilskudd.html#redanning-av-atp-fra-adp",
    "title": "Tilskudd av ATP?",
    "section": "Redanning av ATP fra ADP",
    "text": "Redanning av ATP fra ADP\nRedanning av ATP fra ADP ved fosforylering er veldig viktig for at cellene skal få en kontinuerlig tilgang på energi. I muskelvevet har vi lagre av kreatinfosfat, som er den raskeste kilden til fosforylering av ADP. Dette er en av grunnene til at kreatintilskudd er gunstig for maksimal ytelse i korte tidsrom, som for eksempel sprinting. Etter at lagrene av kreatinfosfat er brukt opp, noe som skjer rimelig kjapt, er vi avhengig av å hente energi fra de energigivende næringsstoffene.\nEtter kreatinfosfat er nedbrytning av glukose den raskeste kilden til ATP, og jeg har tidligere skrevet om hvordan cellenes tilgang på ATP er med å regulere frigjøringen av glukose fra glykogenlagrene. Frigjøringen av energi fra glukose kan skje både aerobt (tilstrekkelig oksygen) og anaerobt (for lite oksygen). Ved lave intensiteter rekker cellene å ta opp nok oksygen til at glukosen kan brytes ned fullstendig, og ved å gå inn i sitronsyresyklusen og elektrontransportkjeden dannes det mye ATP. Ved høye intensiteter rekker ikke cellene å ta til seg nok oksygen til dette, og glukosen brytes ned anaerobt. Da produserer vi melkesyre, og energiutbyttet blir lavere siden mesteparten av ATPen produseres i sitronsyresyklusen og elektrontransportkjeden. Fett kan ikke forbrennes anaerobt, så når intensiteten øker blir musklene i større grad avhengig av å hente energi fra glukose."
  },
  {
    "objectID": "artikler/atp-tilskudd.html#tilskudd-av-atp-hvorfor-det",
    "href": "artikler/atp-tilskudd.html#tilskudd-av-atp-hvorfor-det",
    "title": "Tilskudd av ATP?",
    "section": "Tilskudd av ATP, hvorfor det?",
    "text": "Tilskudd av ATP, hvorfor det?\nI en helt fersk studie gjennomført av Jacob M Wilson og medarbeidere (1) ønsket de å undersøke om tilskudd av ATP hadde en effekt på prestasjon og utbytte av trening hos mennesker. Bakgrunnen for studien er at det i dyremodeller har blitt demonstrert at tilførsel av ATP fører til et raskt opptak av ATP til røde blodceller. I situasjoner der oksygennivået synker, som ved anaerob aktivitet, frigjøres denne ATPen fra blodcellene og sørger for økt blodtilførsel til de arbeidende musklene. Dette gir økt tilførsel av oksygen og næring. Langtids oral tilførsel av ATP har vist seg å øke mengden ATP i de røde blodcellene hos gnagere, noe som indikerer at dette kan ha en prestasjonsfremmende effekt.\nNoen tidligere studier på mennesker har også underbygget at ATP-tilskudd kan ha en positiv effekt på muskelcellene, men frem til nå har ingen undersøkt hvorvidt tilskudd av ATP har en varig effekt kombinert med trening. Derfor ønsket Wilson og kolleger å undersøke om tilskudd av ATP hadde en effekt på maksimal styrke, kraftutvikling og muskelmasse under en 12 uker lang treningsperiode."
  },
  {
    "objectID": "artikler/atp-tilskudd.html#hva-ble-gjort",
    "href": "artikler/atp-tilskudd.html#hva-ble-gjort",
    "title": "Tilskudd av ATP?",
    "section": "Hva ble gjort",
    "text": "Hva ble gjort\n24 menn med erfaring fra styrketrening ble rekruttert, hvorav 21 fullførte studien (3 droppet ut pga skade). Deltakerne var i gjennomsnitt 23 år gamle, 1.80m høy og veide 87kg. I gjennomsnitt løftet de 1,7 x kroppsvekt i knebøy, 1,3 x kroppsvekt i benkpress og 2,1 x kroppsvekt i markløft. Dette tilsier at de hadde en viss treningserfaring fra tidligere. For å bli med i studien kunne de ikke benytte seg av andre prestasjonsfremmende midler eller betennelsesdempende medikamenter. Røykere ble ekskludert, og de kunne heller ikke ha benyttet seg av kosttilskudd de siste tre mnd.\nDeltakerne ble randomisert i to grupper, der den ene gruppen (11 personer) fikk daglig tilskudd av 400mg ATP, mens den andre gruppen (10 personer) fikk placebo som bestod av maltodextrin. Tilskuddet skulle tas 30 minutter før trening, eller på tom mage på hviledager. Studien var dobbelblindet, slik at verken forskerne eller deltakerne visste hvem som fikk hva. Alle deltakerne fikk et tilpasset kosthold fra en klinisk ernæringsfysiolog med fordypning i idrettsernæring, sammensatt av 25% protein, 50% karbohydrat og 25% fett. Kostholdet var individuelt tilpasset, og deltakerne fikk beskjed om å spise slik fra og med to uker før studiestart og fortsette gjennom hele treningsperioden.\nTreningsprotokollen var tredelt. Første fase bestod av tre ukentlige styrkeøkter med ikke-lineær periodisering, og varte i 8 uker. Andre fase var en systematisk overtreningsperiode som varte i to uker, før deltakerne i siste fase gjennomgikk en formtoppingsperiode på to uker. Målinger av muskelmasse og kroppssammensetning ble gjort ved oppstart, og deretter ved uke 4, 8 og 12. Tester av styrke og kraftutvikling ble gjennomført etter uke 4, 8, 9, 10 og 12. Deltakerne ble også bedt om å vurdere hvor godt restituert de følte seg før hver økt.\nStyrketestene bestod av maksløft i styrkeløftgodkjente (IPF-regler) knebøy, benkpress og markløft. Kraftutvikling ble målt ved en sykkeltest og spenstmåling. Kroppssammensetningen ble målt ved DEXA-måling.  Det ble også tatt fastende blodprøver underveis i studieforløpet, og for å vurdere om tilskudd av ATP var trygt ble laboratoriet instruert om å gi beskjed med en gang dersom noen blodverdier skulle vise seg å være unormale. Dette ville medføre at forsøket ville avbrytes for den aktuelle deltakeren, men ingen slike resultater ble registrert."
  },
  {
    "objectID": "artikler/atp-tilskudd.html#resultater",
    "href": "artikler/atp-tilskudd.html#resultater",
    "title": "Tilskudd av ATP?",
    "section": "Resultater",
    "text": "Resultater\n\nBegge gruppene økte maksimal styrke, men ATP-gruppen hadde en statistisk signifikant større økning i knebøy, markløft og totalsum (knebøy+benkpress+markløft). Gjennomsnittlige økninger for hele perioden var som følger:\n\nKnebøy: Placebogruppen økte fra 145 til 151kg (+4,4%), mens ATP-gruppen økte fra 146 til 165kg (+12,9%).\nBenkpress: Placebogruppen økte fra 115 til 119kg (+3,5%), mens ATP-gruppen økte fra 117 til 124kg (+6%). Denne forskjellen var ikke stor nok til å være statistisk signifikant.\nMarkløft: Placebogruppen økte fra 170 til 182kg (+8,5%), mens ATP-gruppen økte fra 176 til 205kg (+16,4%).\nTotalsum: Placebogruppen økte fra 430 til 453kg (+5,9%), mens ATP-gruppen økte fra 440 til 495kg (+12,6%).\n\nUnder den systematiske overtreningsperioden gikk styrkeprestasjonen som man skulle forvente ned. I placebogruppen gikk totalstyrken ned 23kg, mens ATP-gruppen bare reduserte totalstyrken med 12kg i samme periode.\nKraftutviklingen målt ved sykkeltesten økte like mye i begge grupper.\nKraftutvikling målt ved spensttest økte mest i ATP-gruppen.\n\nAlle disse resultatene favoriserer ATP-gruppen, men forskjellen når det gjaldt benkpress og sykkeltest var ikke statistisk signifikante. Resultatene, med p-verdier, er oppsummert i tabellen under som er hentet fra studien.\n\n\nFettfri masse økte i begge gruppene, men den største økningen ble observert i ATP-gruppen. Muskeltverrsnitt i quadriceps var også signifikant økt i ATP-gruppen sammenlignet med placebogruppen. Resultatene på kroppssammensetning er oppsummert i tabellen under.\n\n\n\nI overtreningsperioden ble det observert en signifikant lavere muskelnedbrytning i ATP-gruppen, p=0.007.\nIngen forskjeller ble observert når det gjaldt hormonstatus eller inflammasjonsmarkører. Det ble heller ikke observert forskjeller mellom gruppene når det gjaldt selvopplevd grad av restitusjon.\nBlodprøvene som ble tatt viste ingen forskjeller mellom gruppene, og ingen negative effekter av ATP-tilskudd ble observert."
  },
  {
    "objectID": "artikler/atp-tilskudd.html#oppsummering",
    "href": "artikler/atp-tilskudd.html#oppsummering",
    "title": "Tilskudd av ATP?",
    "section": "Oppsummering",
    "text": "Oppsummering\nI denne studien så man at tilskudd av ATP gav en positiv effekt på styrkeøkning, kraftutvikling og kroppssammensetning sammenlignet med placebo. Dette kan indikere at ATP-tilskudd kan være nyttig for idrettsutøvere, der prestasjonen er tett knyttet til nettopp disse faktorene. Det ble ikke observert noen negative effekter av tilskuddet i de dosene som ble benyttet.\nSystematisk overtrening er en strategi som ofte benyttes av idrettsutøvere i perioder. Da øker man treningsmengden så mye at man ikke rekker å hente seg inn igjen til neste økt. Det er vanlig at prestasjonen på trening reduseres i slike perioder, noe som også ble observert i denne studien. Tilskudd av ATP så imidlertid ut til å ha en positiv effekt på dette, og reduksjonen i prestasjon i ATP-gruppen var mindre enn det som ble observert i placebogruppen.\nMetodene i denne studien er veldig solide. Forskerne har kontrollert svært mange variabler, deriblant kosthold og bruken av kosttilskudd som kunne påvirket resultatene. Det er likevel viktig å ha i bakhodet at studien er liten, og at den bare er gjennomført blant styrketrenende menn. Forskerne skriver selv at fremtidige studier må ta sikte på å undersøke effekten i andre populasjoner, og i en gruppe på Facebook har førsteforfatter røpet at flere lignende studier allerede er levert for fagfellevurdering.\nDet må understrekes at kunnskapsgrunnlaget for ATP-tilskudd foreløpig er veldig tynt, og at dette er den første studien som har undersøkt effekten av dette tilskuddet kombinert med trening over lengre tid. Mekanismene som ligger til grunn for observasjonene er heller ikke kartlagt. Likevel ser det ut til at ATP-tilskudd kan ha en svært positiv effekt for idrettsutøvere, spesielt i harde treningsperioder (systematisk overtrening) eller i konkurranseperioder. Fremtidige studier vil eventuelt kunne bekrefte dette.\nReferanse:\n\nWilson JM, Joy JM, Lowery RP, Roberts MD, Lockwood CM, Manninen AH, Fuller Jr JC, De Souza EO, Baier SM, Wilson SMC, Rathmacher JA: Effects of oral adenosine-5’-triphosphate supplementation on athletic performance, skeletal muscle hypertrophy and recovery in resistance-trained men. Nutr Metab (Lond) 2013 10(1):57"
  },
  {
    "objectID": "artikler/basistrening.html",
    "href": "artikler/basistrening.html",
    "title": "Basistrening - bli trent for å trene",
    "section": "",
    "text": "På 90-tallet kom begrepet basistrening til verden. Det er ikke snakk om en ny og spesiell treningsmetode, men begrepet setter fokus på en viktig del av treningen. Basistrening gir deg en bedre fysisk kapasitet til å utøve den idretten/treningen du driver med."
  },
  {
    "objectID": "artikler/basistrening.html#hva-er-basistrening",
    "href": "artikler/basistrening.html#hva-er-basistrening",
    "title": "Basistrening - bli trent for å trene",
    "section": "Hva er basistrening?",
    "text": "Hva er basistrening?\nPå folkemunne har betegnelsen basistrening blitt relatert til trening av dyptliggende stabiliseringsmuskulatur, hovedsakelig korsettmuskulaturen. Basistrening er mye mer enn dette. All trening som gjøres utenom den spesifikke idretten/treningen du ønsker å bli bedre på, kan kalles for basistrening. Det er en viktig del av treningen, og det er ikke uten grunn at ikke-spesifikk trening blir gjort i alle idretter og treningsmetoder. Basistrening kan defineres som generell og/eller spesifikk utvikling av utholdenhet, styrke, hurtighet, bevegelighet, spenst, koordinasjon og psykiske egenskaper som ligger til grunn for ferdighetsutviklingen i ulike idretter. Denne typen trening gjøres dermed for å skape et helhetlig treningsgrunnlag for å utøve en idrett. Et godt generelt treningsgrunnlag vil skape forutsetningene for et godt idrettslig nivå.\nVi kan også skille mellom generell og spesifikk basistrening. Den generelle delen tar sikte på å bedre de ulike faktorene som er sentral for en bedre ferdighetsutvikling i idretten. Den spesifikke basistreningen er ulike måter å imitere det man skal gjøre i idretten. Et eksempel på spesifikk basistrening er løpere som løper i vann. På denne måten får de trent på løpeteknikken på en annen måte enn deres egentlige treningsunderlag."
  },
  {
    "objectID": "artikler/basistrening.html#hvorfor-drive-basistrening",
    "href": "artikler/basistrening.html#hvorfor-drive-basistrening",
    "title": "Basistrening - bli trent for å trene",
    "section": "Hvorfor drive basistrening?",
    "text": "Hvorfor drive basistrening?\nMange spør seg selv hvorfor det er viktig å trene på øvelser som ikke har noe med den egentlige treningen de driver. Basistrening er jo så kjedelig. Som et svar på dette er det lurt å tenke på hva du trenger for å bli bedre i den idretten du driver (eller for å nå målene for treningen din).\nFor å ta et eksempel: Hva trengs for å kunne løfte et maksløft i knebøy? Svaret er ikke bare en sterk lår- og setemuskulatur. I bunnen må du ha en god teknikk (spesifikk trening), men du trenger også å trene bevegelighet for å kunne å utføre øvelsen med en trygg og god teknikk. Du må også trene hurtighet for å klare å aktivere flest mulig av de raskeste og sterkeste muskelfibrene, og du må ha en god koordineringsevne for å ta til deg den riktige teknikken. Det er også viktig å være sterk nok i andre muskelgrupper for at teknikken skal opprettholdes. For eksempel er kjernemuskulaturen i mage/rygg viktige for at ryggen skal holdes i god posisjon under hele løftet. Oppsummert ser vi at et maksløft i knebøy er avhengig av styrke i hele kroppen, bevegelighet og koordinasjon nok til å gjennomføre teknikken riktig og hurtighet."
  },
  {
    "objectID": "artikler/basistrening.html#oppsummering",
    "href": "artikler/basistrening.html#oppsummering",
    "title": "Basistrening - bli trent for å trene",
    "section": "Oppsummering",
    "text": "Oppsummering\nFor å skape et godt treningsgrunnlag er basistrening viktig. Det vil gi deg en allsidighet som virker skadeforebyggende, det kan hjelpe deg til å bedre prestasjonen i en idrett, og sist, men ikke minst gjøre at du tåler mer trening. Du blir med andre ord “trent for å trene”. Ved å trene mye basistrening vil du tåle mer av den spesifikke treningen, og dette vil igjen kunne bedre prestasjonsevnen din. Vi vil komme tilbake til hvordan du kan trene basistrening i en senere artikkel.\nSå mitt tips til deg er å fokusere mer på basistreningen for å prestere bedre i den spesifikke treningen."
  },
  {
    "objectID": "artikler/bedre-helse-2013-kosthold.html",
    "href": "artikler/bedre-helse-2013-kosthold.html",
    "title": "Møt 2013 med forbedret helse – kosthold",
    "section": "",
    "text": "Januar, første måned i det nye året, kjennetegnes av fulle treningssentre og utsolgt fruktdisk. Nå tar man tak i nyttårsforsettene, og det med brask og bram! Mange går hardt ut, i god tro om at denne gangen skal det gå, men de fleste faller raskt tilbake i gamle vaner. Vi har flere ganger understreket betydningen av å gjøre endringer som du kan leve med over lengre tid, og i år hjelper vi deg i gang med nettopp dette!\nI denne saken vil jeg presentere 10 enkle kostholdstips som kan hjelpe deg i søket etter bedre helse. Du trenger ikke å gjøre alle sammen med en gang, eller i det hele tatt. Husk at alle små steg i riktig retning vil gjøre noe for totalresultatet! Begynn med det som er lett å gjennomføre, så vil motivasjonen til å gjøre flere endringer sannsynligvis øke etter hvert som resultatene kommer."
  },
  {
    "objectID": "artikler/bedre-helse-2013-kosthold.html#hvor-skal-du-begynne",
    "href": "artikler/bedre-helse-2013-kosthold.html#hvor-skal-du-begynne",
    "title": "Møt 2013 med forbedret helse – kosthold",
    "section": "Hvor skal du begynne?",
    "text": "Hvor skal du begynne?\nNoen mennesker er i stand til å gjøre store omveltninger i livene sine på kort tid, og det som skal til er enkelt og greit at de bestemmer seg. De fleste vil derimot ha større sjanser for å få til varige endringer dersom endringsprosessen skjer gradvis over tid. Vi har tidligere snakket om viktigheten av individuell tilpasning av kostholdet. Dette betyr i klartekst at du tilpasser kostholdet til deg, ikke omvendt.\nDet er umulig å gi en fasit på hvilke råd man skal begynne med. Mange av dere følger nok også flere av disse rådene allerede, og noen har mer å ta tak i enn andre. Mitt beste tips blir å velge seg ut det man synes ser lettest ut å gjøre noe med og starte der. Motivasjonen til å gjøre flere endringer kommer med stor sannsynlighet etterhvert som de første tingene begynner å gli inn i hverdagen, og på denne måten blir det heller ikke snakk om store omveltninger på en gang.\nPå vegne av meg selv og alle andre som skriver for siden, ønsker jeg dere alle et godt nyttår! Om noen dager kommer en tilsvarende sak med treningstips, og i mellomtiden kan du mer enn gjerne dele dine beste kostholdstips i kommentarfeltet!"
  },
  {
    "objectID": "artikler/beinhinnebetennelse.html",
    "href": "artikler/beinhinnebetennelse.html",
    "title": "Beinhinnebetennelse - er hvile det beste?",
    "section": "",
    "text": "Beinhinnebetennelse er den hyppigst forekommende kroniske belastningslidelsen hos idrettsutøvere, og spesielt løpere er utsatt. Hvile blir ofte anbefalt for å bli kvitt plagene, men er dette det beste? I denne artikkelen vil jeg gå nærmere innpå denne tilstanden og dra inn forskning på hva som kan hjelpe for å forebygge og bli kvitt plagene. Deler av artikkelen kan være faglig tung, men nederst vil du finne en rekke praktiske tips du kan ta med deg!"
  },
  {
    "objectID": "artikler/beinhinnebetennelse.html#hva-er-beinhinnebetennelse",
    "href": "artikler/beinhinnebetennelse.html#hva-er-beinhinnebetennelse",
    "title": "Beinhinnebetennelse - er hvile det beste?",
    "section": "Hva er beinhinnebetennelse?",
    "text": "Hva er beinhinnebetennelse?\nBeinhinnebetennelse er en betegnelse som omhandler aktivitetsrelaterte leggsmerter.  Det er spesielt distale 2/3 av leggen som er utsatt og personen opplever ofte smerter og ømhet under og i etterkant av trening. Smertene kommer ofte igjen etter aktivitet og kan være desto verre neste morgen.Man finner oftepalperbare knuter og klumper på innsiden av tibia (skinnbeinet), og utøveren kan oppleve smerte ved plantarfleksjon (nedoverbøyning) av fot og tær. Man kan også finnerødhet over innsiden av tibia.\nSymptomer på beinhinnebetennelse kan ha flere årsaker. Intense treningsperioder med påfølgende muskelvekst (hypertrofi) og stølhet regnes å være medvirkende til en betennelsestilstand, fibrosering og fortykkelse av bindevevshinnen (fascien) inn mot benhinnen på innsiden av tibia.\nMedial traksjonsperiostitt er den medisinske betegnelsen og innebærer: medial = innsiden, traksjon=drag, periost= del av knokkelen, itt=endelse som betyr at det er en betennelse.\nKisner og Colby (2002) deler tilstanden i anterior og posterior beinhinnebetennelse (1):\n\nAnterior beinhinnebetennelse – overbelastning av tibialis anterior er vanligst. Hypomobilitet i gastrocnemius og soleus, nedsatt styrke i Tibialis anterior og økt pronasjon av foten er relatert til denne type beinhinnebetennelse. Smertene øker med aktiv dorsalfleksjon og ved strekk av muskulaturen ved plantarfleksjon\nPosterior beinhinnebetennelse – stramhet i gastrocnemius/soleus og svak eller inflammasjon i tibialis posterior, sammen med overpronasjon, er assosiert med posterior medial beinhinnebetennelse. Man opplever da smerter under passiv dorsalfleksjon av ankel sammen med eversjon og ved aktiv supinasjon. Muskelutmattelse ved intensiv aktivitet, som løping eller aerobic, kan fremprovosere problemene."
  },
  {
    "objectID": "artikler/beinhinnebetennelse.html#anatomi",
    "href": "artikler/beinhinnebetennelse.html#anatomi",
    "title": "Beinhinnebetennelse - er hvile det beste?",
    "section": "Anatomi",
    "text": "Anatomi\nLeggen består av to bein: Tibia (skinnbeinet) og Fibula (leggbeinet). Hovedmuskelen som bøyer foten oppover (dorsalfleksjon) fester på fremsiden (anteriort) av tibia og heter Tibialis anterior. Muskelen som drar foten nedover og innover heter Tibialis Posterior, og denne har feste på posteriore (bakre) og mediale del ( innsiden) av Tibia. Tibialismusklene sine fibre har feste på periosteum (peri=rundt, osteum= bein) som omgir Tibia. Flere muskler kan være aktuelle å undersøke ved denne tilstanden, men det er disse to sammen med soleus som ofte antydes å ha en sammenheng med beinhinnebetennelse (2, 3, 4)"
  },
  {
    "objectID": "artikler/beinhinnebetennelse.html#hvordan-stilles-diagnosen",
    "href": "artikler/beinhinnebetennelse.html#hvordan-stilles-diagnosen",
    "title": "Beinhinnebetennelse - er hvile det beste?",
    "section": "Hvordan stilles diagnosen?",
    "text": "Hvordan stilles diagnosen?\nYtterligere undersøkelser er vanligvis ikke påkrevd, men skjelettscintigrafi kan være nyttig ved mistanke om tretthetsbrudd. Røntgen kan også i typiske og kronifiserte tilfeller vise forandringer."
  },
  {
    "objectID": "artikler/beinhinnebetennelse.html#differensialdiagnoser",
    "href": "artikler/beinhinnebetennelse.html#differensialdiagnoser",
    "title": "Beinhinnebetennelse - er hvile det beste?",
    "section": "Differensialdiagnoser",
    "text": "Differensialdiagnoser\nDet er flere tilstander som kan gi samme symptomer som beinhinnebetennelse. Tilstanden må ikke forveksles med compartmentsyndrom eller losjesyndrom, som er en mer alvorlig tilstand med avklemming av blodforsyningen og ekstrem hevelse inne i muskelfascien. Dette skjer dersom trykket i en av de fire muskellosjene er høyere enn blodtrykket som holder blodårene åpne. Dersom dette trykket fortsetter å øke kan det også klemme av større blodårer og nerver, noe som kan medføre kuldefornemmelse, nummenhet og hevelse i fot og legg.\nDet er verdt å nevne at muskelspenninger og triggerpunkter i muskulaturen kan gi lignende symptomer som ved beinhinnebetennelse, og dette bør utelukkes før diagnostisering.\nEn grundig undersøkelse og samtale med terapeut eller lege vil være viktig for å stille diagnosen, sette opp et behandlingsopplegg og etter hvert ha fokus på å forebygge at skaden kommer tilbake."
  },
  {
    "objectID": "artikler/beinhinnebetennelse.html#årsak-til-beinhinnebetennelse",
    "href": "artikler/beinhinnebetennelse.html#årsak-til-beinhinnebetennelse",
    "title": "Beinhinnebetennelse - er hvile det beste?",
    "section": "Årsak til beinhinnebetennelse",
    "text": "Årsak til beinhinnebetennelse\nÅrsakene til beinhinnebetennelse er likevel ikke fullstendig kartlagt da det finnes mange faktorer som kan medvirke til utviklingen og opprettholdelsen av plagene. Tidlige teorier inkluderte en inflammatorisk respons i periosteum av tibia (vevet som omgir benet) eller en peristoeal traksjonsreaksjon. Traksjonskrefter fra muskulaturen i leggen fører da til smerter og inflammasjon, som igjen har ført til den medisinske termen medial traksjonperiostitt.  Nyere forskning antyder en smertefull stressreaksjon i selve beinet (5)\nDet kan være en rekke årsaker til beinhinnebetennelse og de vanligste er ”for mye, for tidlig”, biomekaniske faktorer (unormale bevegelsesmønster) og feilaktig trening. Her vil jeg gjennomgå noen av de viktigste:"
  },
  {
    "objectID": "artikler/beinhinnebetennelse.html#mulige-medvirkende-årsaker",
    "href": "artikler/beinhinnebetennelse.html#mulige-medvirkende-årsaker",
    "title": "Beinhinnebetennelse - er hvile det beste?",
    "section": "Mulige medvirkende årsaker",
    "text": "Mulige medvirkende årsaker\nOverpronasjon av fot er et av de best dokumenterte risikofaktorene. At innsiden av fotsålen faller innover under stegavviklingen kan medføre et økt drag i bindevevet langs leggen. Videre ser man at kvinner er mest utsatt, samt at man er mer disponert for plagene dersom man har hatt de tidligere (6, 7).\nDet er også mulige sammenhenger mellom et endret løpsmønster og utviklingen av belastningsskader. Man har da funnet at et sentralt hælisett, overpronasjon sammen med medialt fottrykk, og en økt lateral fotavvikling. (8)\nDet er viktig å undersøke i forhold til plattfot: om foten har en nedsunken (pes planus), normal eller høy (pes cavus) lengde- og tverrbue, og om dette er beinstrukturen eller om dette er den naturlige posisjoneringen grunnet svak muskulatur. På denne måte kan man få et bedre bilde på hvordan foten belastes.  Endret biomekanikk i foten kan påvirke det meste vi gjør, fra tung vektløftning til hvordan man løper. En ubalanse i belastningen av foten med høyere trykk medialt (innsiden) sammenlignet med lateralt (utsiden) har også vist seg som en risikofaktor sammen med livsstilsfaktorer som røyking og dårlig fysisk form (9).\nEn studie fra 2012 undersøkte risikofaktorer og prognostiske indikatorer for å pådra seg beinhinnebetennelse. Forfatterne undersøkte en rekke mulige faktorer og kom frem til at nedsatt bevegelsesutslag i innadrotasjon i hofte, økt plantarfleksjon og positiv navicular drop test var assosiert med beinhinnebetennelse, samtidig som en høy kroppsmasseindeks (BMI) var assosiert med et lengre  rehabiliteringsforløp (10). En annen studie fra 2009 fant støtter dette, men fant at økt innad-og utadrotasjon i hofte , samt omkrets av legg også var risikofaktorer (11)\nMuskulære ubalanser og nedsatt bevegelse, spesielt stramhet i triceps surae (gastrocnemius og soleus) og plantarmusklene er hyppig assosiert med tilstanden. Utøvere med svake triceps surae vil kunne bli sliten tidligere og dette kan lede til endret løpemønster og stress av tibia. Det anbefales også å undersøke ubalanser med hamstrings og quadriceps (4).\nDet er altså en rekke mulige medvirkende faktorer til denne tilstanden og man kan verken utelukke eller bekrefte at det er helt spesielle faktorer som er viktigere enn andre."
  },
  {
    "objectID": "artikler/beinhinnebetennelse.html#hva-er-behandlingen",
    "href": "artikler/beinhinnebetennelse.html#hva-er-behandlingen",
    "title": "Beinhinnebetennelse - er hvile det beste?",
    "section": "Hva er behandlingen?",
    "text": "Hva er behandlingen?\nFørst og fremst vil det være hensiktsmessig med en solid undersøkelse for å kartlegge biomekaniske faktorer, muskelkvalitet og styrke. Dette er noe en bør oppsøke profesjonell hjelp for siden det sjelden er hensiktsmessig med selvdiagnostisering. En god terapeut vil kunne hjelpe deg på riktig vei. Det er videre vanlig å dele skadeforløpet inn i en akutt og en subakutt fase.\nHensikten med behandling vil være å redusere smerte og inflammasjon, kartlegge treningsrelaterte og biomekaniske problemer som har ført til skaden, få muskulaturen i området til å fungere hensiktsmessig, og etter hvert returnere til normal aktivitet (4).  Kanskje vil dette også føre til at du utvikler et bedre og mer effektivt løpssteg og dermed en bedre løpsøkonomi.\nDet kan naturligvis også være grunn til  å analysere kostholdet, og kanskje spesielt kalsium og D-vitamin som er viktig for benbygningen, men her kan det være mange mulige medvirkende faktorer (4). Fokuset videre vil være på hva man kan gjøre i forhold til behandling og trening.\n\nAkuttfase\nMan blir ofte anbefalt hvile og is som akutt behandling. Det vil være viktig å ikke gjøre dette for lenge da dette over tid vil føre skadeproblematikken inn i en stillstand der det ikke blir gjort noe med årsaken.\nLitteraturen støtter naturlig nok “hvile” som den viktigste behandlingen i akuttfasen. Dette er likevel langt fra ideelt for spesielt idrettsutøvere som trenger å komme raskt tilbake i trening og konkurranse. Avhengig av alvorlighetsgraden vil mann kunne måtte ha avbrekk fra aktiviteten i 2 til 6 uker.\nKonservativ behandling vil i de fleste tilfeller være tilstrekkelig for å midlertidig få bukt med plagene, men de har for vane å komme igjen innen kort tid. Denne konservative behandlingen har tradisjonelt bestått av ro og hvile, tøyninger, ising, alternativ trening og NSAID-preparater (non-steroid anti-inflammatory steroids/smertestillende medikamenter som ibux).  I mine øyne vil det være av stor betydning å finne ut årsaken til at plagene kom i utgangspunktet, og da er det gjerne behov for en grundigere undersøkelse av årsaksforhold.\nDersom man ikke gjør noe med årsaken til plagene vil man ha store sjanser for å pådra seg den samme skaden igjen. Ved å kun være i ro vil det ikke nødvendigvis skje noen bedring av årsaken til plagene og utøveren vil innen kort tid kunne være plaget med smerter igjen ved tilbakevending til aktivitet.\n\n\nSubakutt fase\nEtter akuttfasen bør målet med behandlingen være å modifisere treningsregimet og kartlegge biomekaniske abnormaliteter. En grundig gjennomgang av holdning, muskelstyrke, muskelkvalitet, biomekaniske forhold under gange og løp, samt analyse av bevegelsesmåte, vil være et godt utgangspunkt. Dette bør gjennomføres av en fagperson med god innsikt i anatomi, fysiologi, biomekanikk og treningslære. Sjekk forøvrig ut denne artikkelen for noen tips til å finne rett person til dette.\nÅ nedjustere ukentlig løpsdistanse, hyppighet og intensitet med 50 % vil kunne bedre symptomene uten at man trenger å kutte all aktivitet. Det vil også være fordelaktig å legge løpingen til moderat hardt underlag for økt trykkabsorpsjon som fører til mindre stress for beina.\nDet vil i subakuttfasen kunne være hensiktsmessig å legge om treningen til løping i basseng, svømming, bruk av ellipsemaskin eller sykkel for å minske belastningen på beina. Terapeuter kan legge opp en passende rehabiliteringsplan som fokuserer på korrekt teknikk, muskulære ubalanser, gangtrening, og gradvis tilbakevending til aktivitet. Over flere uker kan utøveren gradvis øke treningsaktiviteten innenfor smertegrensen. Aktiviteter som fremprovoserer smerte bør utelukkes i denne perioden.\nDet kan også være aktuelt med andre passive behandlingsmetoder som bløtvevsmobilisering, ultralyd, fonoforese (ultralyd brukes til å levere terapeutika til vevet under huden), boblebad, elektrisk stimulering og vektavlastet aktivitet, men disse har ikke vist seg mer effektive enn andre behandlingsmetoder (4)\nDet man ofte starter med etter den akutte fasen, og som ofte gir god symptomlindring, er å jobbe med muskelkvalitet gjennom tverrfriksjoner, dry needling (intramuskulær stimulering med nåler) eller trykkbølgebehandling. Dette kan være smertefullt, men vil kunne skape sirkulasjon i vevet og fremme kroppens eget reparasjonssystem.\nBehandling for beinhinnebetennelse bør også inkludere korrigering av dysfunksjoner i den kinetiske kjeden. Dysfunksjon i rygg, iliosakralledd og bekken er eksempler på kroppsdeler som kan medvirke til skader i beina. Det er derfor viktig å undersøke hele den kinetiske kjeden.  Målet med manuellterapi vil være å gjenvinne normal bevegelighet, forbedre muskel- og bindevevskvalitet, samt utbedre muskulære ubalanser.\nÅ korrigere dysfunksjoner relatert til muskel og skjelett kan bedre smerte og generell funksjon, samt virke forebyggende. Det er likevel manglende RCT (randomisert kontrollerte studier) som tar for seg manuellterapi som eneste spesifikke intervensjon for beinhinnebetennelse (12, 13).\nDet er verdt å nevne at en kombinasjon av nevnte tiltak kan være nødvendig, men at man må se an hvert enkelt tilfelle for å tilrettelegge optimalt. En kombinasjon av kartlegging av biomekaniske faktorer,  manuelle teknikker, optimalisering av fottøy, tilrettelegging av trening og gradvis tilbakevending til trening er noe mange ser god effekt av."
  },
  {
    "objectID": "artikler/beinhinnebetennelse.html#styrketrening",
    "href": "artikler/beinhinnebetennelse.html#styrketrening",
    "title": "Beinhinnebetennelse - er hvile det beste?",
    "section": "Styrketrening",
    "text": "Styrketrening\nFokus på å styrke hoftemuskulaturen og det å utvikle en sterk kjernemuskulatur kan også bidra til bedring av tilstanden, samt virke forebyggende. Muskelstyrke og kontroll i rygg, bekken og hofte er viktig for å kontrollere og optimalisere samspillet mellom ”kjernen” og underekstremitetene (beina).\nÅ utvikle en kjernestabilitet med sterk mage, rygg og hofte kan bidra til et bedre og mer effektivt løpesett og forebygge skader i beina. Spesifikk styrketrening vil være hensiktsmessig, men man bør tilrettelegge dette slik at man unngår øvelser som provoserer skaden ytterligere (4)\nDet anbefales å trene kjernemuskulaturen slik at man får med alle de ulike funksjonene til kjernemuskulaturen: Anti-ekstensjon, anti-fleksjon, anti-rotasjon og anti-sidefleksjon. Øvelser som planke, sideplanke, pallof press, landmines og slyngetrening  kan være gode alternativer her.\nLitteraturen støtter et daglig regime med utstrekking av leggmusklene og eksentrisk trening av leggmusklene for å hindre utmattelse av musklene.  Man bør også ha fokus på å styrke tibialis anterior og andre muskler som kontrollerer både inversjon og eversjon av foten. Video\nDet er funnet indikasjoner på at utøvere med beinhinnebetennelse mangler utholdenhet i plantarfleksorene i ankel og at rehabilitering bør inkludere trening av disse. Det er usikkert om manglende utholdenhet i disse er en årsak til utviklingen av tilstanden, men det er naturlig å anta at de vil bli sliten tidligere og at dette kan lede til endret løpemønster og stress av tibia. (14)\nAktivering av setemuskulatur vil være svært hensiktsmessig, siden dette fører til at setet gjør en større del av jobben under løpssteget. Setemuskulaturen er hos mange lite aktiv, og det er synd siden den kan bidra med stor kraft og stabilitet. Den er blant annet ansvarlig for å strekke ut i hoften under løping og er også viktig for å stabilisere hele beinet under landing og fraspark.\nNår hofteekstensorene ikke bidrar som de skal, vil andre muskler måtte kompensere for å holde oppe farten. Musklene som ofte lider av dette vil være hamstrings (bakside lår), quadriceps (fremside lår), legger, fotmusklene og/eller tibialis anterior. Nedsatt muskelstyrke i hofteekstensorene kan dermed være en medvirkende faktor til blant hamstringsstrekk/overbelastning, kneplager, plantar fasitt og beinhinnebetennelse.\nGode øvelser for setemuskulaturen er seteløft i slynge, markløft, hip thrust, knebøy, nordic hamstrings, og bulgarsk utfall. Øvelser som kan styrke Gluteus medius er Sideveisgange med strikkog sideplanke.\nDet anbefales også å undersøke ubalanser med hamstrings og quadriceps (bakside /forside lår), samt utføre proprioseptiv balansetrening . Dette er viktig for optimal nevromuskulær funksjon og kan utføres ved bruk av trening på ett bein, balansepute og lignende (4).\nDet oppfordres også til å utføre styrkeøvelser som kan relateres til løpsbevegelsen fremfor å isolere enkeltmuskler. Øvelser som bare trener ett ledd vil i utgangspunktet bli utført sittende, liggende eller stående i et låst bevegelsesmønster som minimerer krav til stabilitet. Dette vil være lite relevant løpsmessig hvor flere ledd belastes samtidig.\nNår du løper vil kroppen din måtte sørge for all stabilitet, aktivt eller passivt, da du belaster ett ben om gangen. Dersom du ikke trener de aktuelle bevegelsene som forekommer under løping, vil du kunne være mer disponert for plager i legg, ankel, knær, hofte og korsrygg."
  },
  {
    "objectID": "artikler/beinhinnebetennelse.html#løpesett",
    "href": "artikler/beinhinnebetennelse.html#løpesett",
    "title": "Beinhinnebetennelse - er hvile det beste?",
    "section": "Løpesett",
    "text": "Løpesett\nVed å analysere løpesettet ved ulike løpshastigheter, samt ved bruk av video og sakte film kan man plukke opp en rekke faktorer som kan medvirke til utvikling av beinhinnebetennelse.\nEn rekke belastningsrelaterte skader, som beinhinnebetennelse, kan sannsynligvis unngås eller bedres ved å optimalisere løpesett, på samme måte som en vektløfter endrer på løfteteknikk for å unngå skader. Med tanke på hvor mange steg man tar under en løpetur er det naturlig at stadig feilbelastning og et uhensiktsmessig løpesett på sikt vil kunne medføre problemer.\nVed å analysere og endre noe på løpesettet vil man kunne få et mer energiøkonomisk steg som reduserer stress på legg og ankel, noe som igjen vil medføre mindre smerte og sannsynligvis bedre løpstider\nMan må huske at det å se noen i en statisk positur, og det å se noen under bevegelse, er to helt forskjellige ting. Analyse av holdning i stående og gående er en ting, men det er vel så viktig å se personen under løping for å få hele bildet. Mange som løper ville nok hatt nytte av å fått noen til å analysere løpesettet. Ved små korreksjoner kan man minske skaderisikoen samtidig som man får mindre energilekkasje, og dermed et mer energiøkonomisk løpesett.\nVideo om løpesett\nIkke glem at en god oppvarming vil øke sirkulasjonen og elastisiteten i muskulatur og bindevev. Det anbefales da å jobbe med dynamisk oppvarming der man tar for seg øvelser som øker bevegelsen i problemområder, samt aktiverer muskulatur man anser som underaktivert eller særs viktig for den kommende økten.\nDet vil spesielt være viktig å se på mobiliteten i ankel. Stramhet i gastrocnemius, soleus og akillessenen vil være med å hindre dorsalfleksjon i ankel (bøye oppover), og vil promotere plantarfleksjon. Dette er svært vanlig blant folk flest, og spesielt løpere. Dette ledsages ofte av en svak tibialis anterior (antagonist). Forskjellen mellom svak (forside) og sterk/stram bakside legg øker ytterligere etterhvert som dette mønsteret fortsetter.\nOfte vil man kunne se dette under knebøy der vekten blir lagt på forfoten, mens hælene mister kontakten med underlaget.\nNår man løper og treffer underlaget vil tibialis anterior mangle kraft til å eksentrisk kontrollere plantarfleksjonen (bøye nedover). Dermed vil muskelfibrene strekkes utover tåleevnen ettersom de ikke er sterke nok til å holde igjen bevegelsen. Det skapes da små rupturer (rifter) i muskelfibrene som over lang tid og repetetiv bevegelse vil kunne skape irritasjon og smerte i leggen."
  },
  {
    "objectID": "artikler/beinhinnebetennelse.html#skotøy",
    "href": "artikler/beinhinnebetennelse.html#skotøy",
    "title": "Beinhinnebetennelse - er hvile det beste?",
    "section": "Skotøy",
    "text": "Skotøy\nFlere har funnet at riktig fottøy kan være med å redusere forekomsten av beinhinnebetennelse. Såler som korrigerer feilstillinger i fot kan redusere kreftene gjennom beina og dermed virke forebyggende.\nDet anbefales også å skifte ut løpesko hver 400-800 km. Det er mulig at individer med biomekaniske problemer i fot med fordel kan benytte ortoser, og det kan være tilstrekkelig med standardsåler for pes planus (plattfot) og overpronasjon.\nEn samlestudie sammenlignet støtdempende innleggssåler, hælpute av skum, tøyning av akillessenen, fottøy og tilpasset løpeprogram. De fant at støtdempende innleggsåler hadde en lovende effekt, men klarte ikke å påvise noen enkelttiltak som forebyggende mot beinhinnebetennelse (15). En annen studie undersøkte effekten av innleggsåler og tøyning av leggmuskulatur hos personer med beinhinnebetennelse. Det hadde en viss effekt, men forfatterne presiserer at dette bare bør være en del av et sammensatt rehabiliteringsprogram (16).\nInnleggssåler eller tilpassede sko kan til en viss grad korrigere overpronasjon og valgusstilling i kne (kalvbent), og gi god demping. Dette kan fungere som en del av totalbehandlingen, men den vil ikke nødvendigvis være løsningen i seg selv. Det vil i de fleste tilfeller være vår belastning av kroppen og hvordan vi bruker den som vil være årsaken, med mindre det er skjedd et direkte traume.\nNår det er sagt kan en tilpasset såle som korrigere en eventuell feilstilling under belastning kunne bidra til å minske stressbelastning på leggen. Jeg har selv hatt god erfaring med å benytte tilpasning av såler som en del av en komplett behandling."
  },
  {
    "objectID": "artikler/beinhinnebetennelse.html#trykkbølgebehandling",
    "href": "artikler/beinhinnebetennelse.html#trykkbølgebehandling",
    "title": "Beinhinnebetennelse - er hvile det beste?",
    "section": "Trykkbølgebehandling",
    "text": "Trykkbølgebehandling\nRadial trykkbølgebehandling er en serie av høyenergetiske trykkbølger som brukes på behandlingsområdet. I 2011 fant man at et tilpasset løpsprogram sammen med trykkbølgebehandling fikk personer med beinhinnebetennelse fullstendig rehabilitert etter omtrent 2 måneder, mens de som bare hadde et tilpasset løpsprogram brukte omtrent 3 måneder (17).\nEn annen studie fra 2010 støtter også trykkbølgebehandling som en effektiv behandlingsmetode for beinhinnebetennelse da de sammenlignet dette med et standardisert hjemmetreningsprogram (18). Svakheter med disse studiene er mangel på blinding av deltagerne, altså at deltagerne visste om de fikk behandling eller ikke, samt andre metodologiske svakheter ved gjennomføringen av studiene."
  },
  {
    "objectID": "artikler/beinhinnebetennelse.html#hvordan-er-prognosen",
    "href": "artikler/beinhinnebetennelse.html#hvordan-er-prognosen",
    "title": "Beinhinnebetennelse - er hvile det beste?",
    "section": "Hvordan er prognosen?",
    "text": "Hvordan er prognosen?\nDe fleste blir bra ved hvile og omlegging av treningen. Tilstanden har likevel en tendens til å komme tilbake, og man må ofte ta hensyn til dette over lang tid. Noen får kroniske plager som forhindrer aktiv idrett. Dette er svært synd og kunne sannsynligvis vært unngått i mange tilfeller med riktig behandling og progresjon.\nPrognosen er generelt god dersom pasienten følger et konservativt behandlingsopplegg med nedtrapping av smerteutløsende aktivitet og sko-/såletilpasning. Kirugisk behandling gir bedring av symptomer hos 80-90% av pasientene, men toppidrettsutøvere kan regne med å være borte fra idrett på høyt nivå i inntil et halvt år avhengig av alvorlighetsgrad (19)."
  },
  {
    "objectID": "artikler/beinhinnebetennelse.html#hva-kan-du-gjøre-selv",
    "href": "artikler/beinhinnebetennelse.html#hva-kan-du-gjøre-selv",
    "title": "Beinhinnebetennelse - er hvile det beste?",
    "section": "Hva kan du gjøre selv?",
    "text": "Hva kan du gjøre selv?\nFørst og fremst bør du naturlig nok unngå de aktivitetene og bevegelsene som gir smerter. Forsøk ulike treningsformer som gir mindre belastning som svømming, løping i vann og sykling. Det er viktig at du ikke begynner igjen med full aktivitet selv om du har hatt noen smertefrie dager.\n\nPraktiske tips\nDersom du har eller er i fare for å få beinhinnebetennelse:\n\nJobb med vevskvalitet i fot, legg, lår og hofte (hele den kinetiske kjeden)\nKartlegg eventuelle biomekaniske risikofaktorer som nevnt tidligere\nKartlegg eventuelle risikofaktorer relatert til løpesett og muskulære ubalanser\nNedjuster løpsdistanse og øk denne gradvis etter hvert som du er symptomfri\nBruk fottøy som er tilpasset din fot\nLøp minst mulig på hardt underlag, asfalt og lignende\nReduser eller legg om treningen dersom plagene melder seg\n\n\n\nEgenmassasje\nDet kan være nyttig å jobbe med vevskvaliteten og Dean Somerset viser i denne videoen hvordan man kan jobbe med Tibialis posterior ved hjelp av egenmassasje. Video\nLignende teknikker kan benyttes for øvrige leggmuskler og muskulatur i den kinetiske kjeden. Det anbefales likevel å ta kontakt med kvalifisert personell dersom du anser problemet som noe du ikke selv kan utbedre på egenhånd"
  },
  {
    "objectID": "artikler/beinhinnebetennelse.html#oppsummering",
    "href": "artikler/beinhinnebetennelse.html#oppsummering",
    "title": "Beinhinnebetennelse - er hvile det beste?",
    "section": "Oppsummering",
    "text": "Oppsummering\nDet er per dags dato begrenset evidens som støtter spesifikk behandling og intervensjoner for beinhinnebetennelse.\n\nLikevel støtter flere studier hvile, is og smertestillende i akuttfasen. Det blir også anbefalt å modifisere trening, å tøye og styrke muskulatur i beina, benytte passende fottøy og såler, samt manuellterapi for å korrigere biomekaniske dysfunksjoner. Deretter anbefales det å gradvis returnere til aktivitet.\nDet er behov for ytterligere forskning på dette området (som alle andre områder) og det blir spennende å se hva fremtidens forskere finner ut. Det vil da være aktuelt å undersøke større populasjoner og da i hovedsak løpsutøvere som er spesielt disponert.\nForhåpentligvis har denne artikkelen gitt et innblikk i hvilke faktorer som kan spille inn, og ikke minst gitt deg noen tips om hva man kan fokusere på som forebyggende og behandlende tiltak\n\nHar du spørsmål om beinhinnebetennelse? Fyr løs i kommentarfeltet!\nReferanser\n\nKisner og Colby (2002) Therapeutic excercise. 5th ed. E. A. Davis Company: Philadelphia.\nBeck BR. Tibial stress injuries. An aetiological review for the purposes of guiding management. Sports Med. 1998 Oct;26(4):265-79.\nDetmer DE. Chronic shin splints. Classification and management of medial tibial stress syndrome. Sports Med. 1986 Nov-Dec;3(6):436-46.\nGalbraithM.R,  Lavallee M.E . Medial tibial stress syndrome: conservative treatment options, Curr Rev Musculoskelet Med. 2009 September; 2(3): 127–133. Published online 2009 October 7. doi:  10.1007/s12178-009-9055-6\nTweed JL, Avil SJ, Campbell JA, Barnes MR. Etiologic factors in the development of medial tibial stress syndrome: a review of the literature. J Am Podiatr Med Assoc. 2008 Mar-Apr;98(2):107-11.\nBennett JE, Reinking MF, Pluemer B, Pentel A, Seaton M, Killian C. Factors contributing to the development of medial tibial stress syndrome in high school runners. J Orthop Sports Phys Ther. 2001 Sep;31(9):504-10.\nReshef N, Guelich DR. Medial tibial stress syndrome. Clin Sports Med. 2012 Apr;31(2):273-90. doi: 10.1016/j.csm.2011.09.008.\nWillems T.M., De Clercq D., Delbaere K., Vanderstraeten G., De Cock A., Witvrouw E. A prospective study of gait related risk factors for exercise-related lower leg pain, Gait & Posture, Volume 23, Issue 1 , Pages 91-98, January 2006\nSharma J., Golby J., Greeves J., Spears I.R. Biomechanical and lifestyle risk factors for medial tibia stress syndrome in army recruits: A prospective study, Gait & Posture, Volume 33, Issue 3 , Pages 361-365, March 2011 \nMoen MH, Bongers T, Bakker EW, Zimmermann WO, Weir A, Tol JL, Backx FJ. Risk factors and prognostic indicators for medial tibial stress syndrome. Scand J Med Sci Sports. 2012 Feb;22(1):34-9. doi: 10.1111/j.1600-0838.2010.01144.x. Epub 2010 Jun 18.\nMoen MH, Tol JL, Weir A, Steunebrink M, De Winter TC. Medial tibial stress syndrome: a critical review. Sports Med. 2009;39(7):523-46. doi: 10.2165/00007256-200939070-00002.\nWilder RP, Sethi S. (2004) Overuse injuries: tendinopathies, stress fractures, compartment syndrome, and shin splints. Clin Sports Med. 2004 Jan;23(1):55-81, vi.\nKarageanes S. Principles of manual sports medicine. Philadelphia, PA: Lippincott, Williams and Wilkins; 2005. pp. 467–468.\nMadeley LT, Munteanu SE, Bonanno DR. Endurance of the ankle joint plantar flexor muscles in athletes with medial tibial stress syndrome: a case-control study. J Sci Med Sport. 2007 Dec;10(6):356-62. Epub 2007 Mar 1.\nThacker SB, Gilchrist J, Stroup DF, Kimsey CD. (2002) The prevention of shin splints in sports: a systematic review of literature. Med. Sci. Sports Exerc., Vol. 34, No. 1, 2002, pp. 32– 40.\nLoudon JK, Dolphino MR. Use of foot orthoses and calf stretching for individuals with medial tibial stress syndrome. Foot Ankle Spec. 2010 Feb;3(1):15-20. doi: 10.1177/1938640009355659. Epub 2009 Dec 18.\nMoen MH, Rayer S, Schipper M, Schmikli S, Weir A, Tol JL, Backx FJ. Shockwave treatment for medial tibial stress syndrome in athletes; a prospective controlled study. Br J Sports Med. 2012 Mar;46(4):253-7. doi: 10.1136/bjsm.2010.081992. Epub 2011 Mar 9.\nRompe JD, Cacchio A, Furia JP, Maffulli N. Low-energy extracorporeal shock wave therapy as a treatment for medial tibial stress syndrome. Am J Sports Med. 2010 Jan;38(1):125-32. doi: 10.1177/0363546509343804. Epub 2009 Sep 23.\nGrøntvedt T. I: Idrettsskader. Bahr R, Mæhlum S (red.). Medial traksjonsperiostitt. Gazette bok, 2002."
  },
  {
    "objectID": "artikler/beta-alanin.html",
    "href": "artikler/beta-alanin.html",
    "title": "Beta-alanin - et nyttig kosttilskudd?",
    "section": "",
    "text": "Beta-alanin (BA) er et ganske populært tilskudd, og det er gjort mye forskning på dette tilskuddet og hvilke effekter det har. I januar 2012 ble det publisert en metaanalyse (1) i tidsskriftet Amino Acids, hvor man har sett på denne forskningen. Her er konklusjonene de kom fram til."
  },
  {
    "objectID": "artikler/beta-alanin.html#hvordan-fungerer-beta-alanin",
    "href": "artikler/beta-alanin.html#hvordan-fungerer-beta-alanin",
    "title": "Beta-alanin - et nyttig kosttilskudd?",
    "section": "Hvordan fungerer beta-alanin?",
    "text": "Hvordan fungerer beta-alanin?\nNår vi trener med høy intensitet vil energien i stor grad komme fra anaerob nedbrytning av glukose, og melkesyre er et biprodukt av denne reaksjonen. Når mengden melkesyre i muskelen øker, synker pH og dette fører etterhvert til utmattelse. Intracellulære buffere er vårt forsvar mot denne reduksjonen i pH, og jo større bufferkapasitet vi har, jo lengre vil vi teoretisk kunne unngå å stivne. Den viktigste intracellulære bufferen heter karnosin.\nBA fungerer som substrat for syntesen av karnosin. Mengden BA har vist seg å være den hastighetsregulerende faktoren i karnosinsyntesen, og tilskudd av BA har vist seg å markant øke nivåene av karnosin i muskelcellene. På grunn av dette har BA blitt et populært prestasjonsfremmende tilskudd for idrettsutøvere."
  },
  {
    "objectID": "artikler/beta-alanin.html#hva-så-de-på-i-analysen",
    "href": "artikler/beta-alanin.html#hva-så-de-på-i-analysen",
    "title": "Beta-alanin - et nyttig kosttilskudd?",
    "section": "Hva så de på i analysen?",
    "text": "Hva så de på i analysen?\nForfatterne så på om tilskudd av BA hadde en prestasjonsøkende effekt. De inkluderte studiene målte fysisk aktivitet av ulik varighet, og derfor så de på aktivitet av varighet &lt;60s, 60-240s og &gt;240s hver for seg. I tillegg så de på om dosen BA hadde noen betydning, ved å analysere de dosene som ble gitt i de ulike studiene.\n\nResultater\nMetaanalysen inkluderte totalt 360 deltakere, fordelt på 15 studier. 77% av deltakerne var unge, aktive menn. Av alle deltakerne var det 174 som fikk tilskudd av BA mens de resterende 186 fikk placebo. Det gjennomsnittlige inntaket i studieperioden var 179g, og den gjennomsnittlige dagsdosen var 5g.\n\nTotalt sett så man en signifikant ergogen effekt ved tilskudd av BA sammenlignet med placebo.\nNår det gjaldt mål på maksimal prestasjon, fant de en ikke-signifikant bedre effekt i BA-gruppen enn i placebogruppen, men når de så på arbeidskapasitet så kom BA-gruppen signifikant bedre ut.\nFor fysisk aktivitet av varighet &lt;60 sekunder var det ingen forskjell mellom gruppene. Når aktiviteten varte fra 60-240s derimot, kom BA-gruppen signifikant bedre ut, og det samme gjorde de når aktiviteten varte &gt;240s, men da var forskjellen mindre.\nForfatterne fant ikke noe signifikant dose-respons-forhold. Det var ingen forskjell mellom dem som tok henholdsvis mindre eller mer enn gjennomsnittsinntaket på 179g."
  },
  {
    "objectID": "artikler/beta-alanin.html#konklusjoner",
    "href": "artikler/beta-alanin.html#konklusjoner",
    "title": "Beta-alanin - et nyttig kosttilskudd?",
    "section": "Konklusjoner",
    "text": "Konklusjoner\nTilskudd av BA gir ikke en økt maksimal prestasjon, så du kan ikke forvente å verken løpe fortere eller løfte tyngre ved å bruke dette. Det du derimot kan forvente, er at du vil klare å holde en høy intensitet over lengre tid, siden bufringen av melkesyre blir bedre med økende nivåer av karnosin i muskelcellene.\nDriver du med en idrett der konkurransevarigheten er mellom 1-4 minutter, kan du får ganske gode forbedringer ved tilskudd av BA, siden du vil klare å opprettholde intensiteten over en lengre periode. Et eksempel på denne typen konkurranse er 800-1500m løping.\nFor aktiviteter som varer under 1 minutt fant forfatterne av studien ingen signifikant effekt, men det skal nevnes at BA-gruppen også her gjorde det litt bedre enn placebogruppen, selv om forskjellen ikke var signifikant. Dette forklares med at melkesyre normalt ikke er det som stopper deg på aktiviteter av denne varigheten. Likevel, om du konkurrerer i en idrett der varigheten ligger oppunder 1 min, f.eks. 400m sprint, har du muligens noe å hente på å ta tilskudd av BA.\nFor aktiviteter av kort varighet er det ikke syren som er den begrensende faktoren. Her er det i stedet resyntesen av ATP som gjør at du ikke klarer mer, så her vil ikke BA ha noen effekt. Her vil et tilskudd som kreatin komme mer til sin rett, siden kreatin øker kapasiteten til å resyntetisere ATP.\nDu som driver aktivt med idrett der arbeidsperioden ligger mellom 1-4 minutter kan absolutt ha noe å hente på å prøve ut tilskudd av BA. Om konkurransetiden avviker mye fra dette vil du ha mindre å hente. For de som hovedsakelig trener styrke vil normalt ikke melkesyren være den avgjørende faktoren for når du ikke klarer mer, og du vil derfor ha mer igjen for andre tilskudd, som f.eks. kreatin.\nLes også: Kreatin - noe for deg?\n\nReferanse\n\nHobson RM, Saunders B, Ball G, Harris RC, Sale C: Effects of beta-alanine supplementation on exercise performance: a meta-analysis. Amino acids 2012."
  },
  {
    "objectID": "artikler/bioblikk-epigenetikk.html",
    "href": "artikler/bioblikk-epigenetikk.html",
    "title": "Bioblikk: DNA-metylering og epigenetikk",
    "section": "",
    "text": "Epigenetikk er reversible endringer i genuttrykket som ikke skyldes endringer i selve arvestoffet. DNA inneholder oppskriften på alle proteinene kroppen produserer, og denne oppskriften er medfødt. Likevel er det ikke sånn at dette ikke kan påvirkes. I ordets rette forstand betyr epigenetikk «over genene», og i praksis bidrar epigenetiske mekanismer til å regulere hvilke gener som skal uttrykkes og i hvor stor grad. Metylering av DNA er en av de viktigste epigenetiske mekanismene, og i denne artikkelen vil jeg prøve å forklare hvordan dette bidrar til den epigenetiske reguleringen.\nBioblikk er en spalte som retter fokus på biokjemiske prosesser eller stoffer som er sentrale for helsen men som ikke får stor oppmerksomhet ellers.\nFor å få bedre utbytte av denne artikkelen anbefaler jeg at du først leser introduksjonsartikkelen om enkarbonmetabolismen og metyleringssyklus for å få en grunnleggende forståelse for hva metylering er for noe og hvordan dette foregår. Kort oppsummert handler metyleringsreaksjoner om overføring av metylgrupper fra et molekyl til et annet. I de forrige artiklene kunne du lese at den primære metyldonoren i kroppen heter S-Adenosylmetionin (SAM), og at denne omdannes til S-Adenosylhomocystein (SAH) og videre til homocystein i løpet av metyleringssyklus. Metylering av makromolekyler som DNA og RNA er viktige reaksjoner, og i denne artikkelen vil jeg først og fremst fokusere på DNA-metylering som en sentral epigenetisk mekanisme."
  },
  {
    "objectID": "artikler/bioblikk-epigenetikk.html#dna-og-det-sentrale-dogma",
    "href": "artikler/bioblikk-epigenetikk.html#dna-og-det-sentrale-dogma",
    "title": "Bioblikk: DNA-metylering og epigenetikk",
    "section": "DNA og det sentrale dogma",
    "text": "DNA og det sentrale dogma\nDNA er kort for deoksyribonukleinsyre og består av byggestener som kalles nukleotider. Hvert nukleotid er satt sammen av et sukkermolekyl (deoksyribose), en fosfatgruppe og en base. I DNA finner vi fire ulike baser, to puriner (Adenosin og Guanin, A og G) og to pyrimidiner (Thymidin og Cytidin, T og C). DNA er dobbelttrådet, og de to trådene er bundet sammen med hydrogenbindinger mellom de ulike basene. A binder alltid til T, mens G alltid binder til C.\nDNA er arvestoffet vårt, og som nevnt i innledningen finner vi her oppskriften på alle proteinene kroppen vår produserer. For at et protein skal produseres må DNA først leses av og den aktuelle informasjonen videreføres til et mRNA-molekyl (transkripsjon). Dette reguleres blant annet av at transkripsjonsfaktorer binder til starten av et gen (promoterregionen). mRNA-molekylet forlater cellekjernen og fraktes videre til ribosomene, der proteinene produseres etter oppskriften (translasjon). Disse prosessene omtales som det sentrale dogma i molekylærbiologien. Dette kan du lese mer om i artikkelen om genetikk.\nDet er rekkefølgen på basene som utgjør oppskriften på proteinene som skal produseres. Tre og tre baser koder nemlig for en aminosyre, og rekkefølgen på aminosyrene avgjør form og funksjon av det ferdige proteinet. Dette kalles den genetiske koden. En annen type RNA, tRNA, sørger for at den riktige aminosyren kobles på det voksende proteinet på riktig sted ved å lese av denne koden. Det ferdige proteinet kan deretter modifiseres videre, noe som gjør at det får den funksjonen det skal, eller brytes ned slik at aminosyrene kan brukes på nytt. Det sentrale dogmaet og kompleksiteten i det er illustrert i figurene under."
  },
  {
    "objectID": "artikler/bioblikk-epigenetikk.html#metylering-av-dna",
    "href": "artikler/bioblikk-epigenetikk.html#metylering-av-dna",
    "title": "Bioblikk: DNA-metylering og epigenetikk",
    "section": "Metylering av DNA",
    "text": "Metylering av DNA\nDNA-metyltransferaser kan koble en metylgruppe til C på DNA, og det dannes da 5-metylcytosin. Dette kan bidra til å hindre binding av transkripsjonsfaktorer, og dermed reduseres uttrykket av det aktuelle genet. Dette skjer først og fremst ved såkalte CpG-øyer, hvor vi har C og G ved siden av hverandre. Ettersom disse bindes til hverandre på de to trådene av DNA har vi det samme på begge sider, og C metyleres på begge trådene [1]. Vi har flere typer DNA-metyltransferaser, såkalte «de novo» metyltransferaser som metylerer DNA på nye steder og vedlikeholdsmetyltransferaser som sørger for å opprettholde metyleringsmønstre når celler deler seg.\nMetylering av DNA påvirkes av cellens metyleringsstatus, som igjen styres av nivåene av SAM og SAH [2]. Spesielt er det nivåene av SAH som er avgjørende, ettersom disse effektiv hemmer metyltransferasene [3]. For å linke dette til graden av DNA-metylering er det gjort noen studier som har demonstrert at økte nivåer av SAH fører til undermetylering [4,5], mens økte nivåer av SAM kan medføre overmetylering [6]. Det er også utviklet matematiske modeller som har vist hvordan forholdet mellom SAM og SAH påvirker aktiviteten i DNA-metyltransferasene [7].\nEpigenetiske mekanismer er reversible, noe som også gjelder for DNA-metylering. Hvordan denne demetyleringsprosessen foregår har ikke vært kjent før helt nylig, og er beskrevet i en review publisert i 2014 [8]. DNA demetylering kan foregå passivt dersom vedlikeholdsmetyltransferasene ikke fungerer som de skal. Da vil DNA bare være metylert på den ene tråden når cellen deler seg, og ved videre celledeling vil metyleringsmønsteret gradvis tynnes ut. Demetyleringen kan også foregå aktivt, ved at metylgruppen modifiseres. Først dannes 5-hydroksymetylcytosin, som deretter omdannes videre til 5-formylcytosin og 5-carboksycytosin, og dette er de biokjemiske prosessene som ligger til grunn for at metylgruppen fjernes fra DNA."
  },
  {
    "objectID": "artikler/bioblikk-epigenetikk.html#faktorer-som-påvirker-dna-metylering",
    "href": "artikler/bioblikk-epigenetikk.html#faktorer-som-påvirker-dna-metylering",
    "title": "Bioblikk: DNA-metylering og epigenetikk",
    "section": "Faktorer som påvirker DNA-metylering",
    "text": "Faktorer som påvirker DNA-metylering\nDNA-metylering påvirkes som nevnt av metyleringsstatus. Metylgruppene som brukes i disse reaksjonene kommer enten fra kostholdet eller fra egenproduksjon, og kostholdet har derfor en betydning for DNA-metylering. Proteininntaket er direkte involvert gjennom å tilføre nytt metionin, mens inntaket av de sentrale næringsstoffene kolin, betain, folat, B12 og B6 er viktige for reaksjonene i homocysteinmetabolismen og metyleringssyklus [9]. Metabolismen spiller en sentral rolle når det kommer til variasjonen i DNA metyleringsmønstre, og da spesielt reguleringen av metyleringssyklus. Hormonene insulin og glukagon regulerer blant annet cystathionine β-syntase, mens kalorirestriksjon oppregulerer GNMT. Disse kobler det totale matinntaket til regulering av metyleringsstatus [10].\nNutrigenomikk er et fagfelt som handler om hvordan det vi spiser påvirker genuttrykket (nutrigenetikk er på den andre siden fagfeltet som omhandler hvordan genene våre bestemmer hvordan vi responderer på maten vi spiser). Enkelt og greit vil det vi spiser påvirke genuttrykket, noe som setter kostholdet i sterk sammenheng med enkelte sykdommer. Dette gjør at maten vi spiser kan bidra til endringer i metabolismen, og ikke minst være involvert i utviklingen av mange sykdommer. Dette er oppsummert i en glimrende reviewartikkel fra 2010 [11]. Et godt eksempel er inntaket av folat under graviditet, der vi vet at mangel kan føre til nevralrørsdefekter hos barnet [12]. Det er også demonstrert at tilstrekkelig inntak av folat påvirker barnets metyleringsstatus. Barn av mødre som fulgte anbefalingene om folattilskudd viste økt metylering, og dermed hemming, av genet som koder for IGF-2, som er sterkt koblet til overvekt og fedme [13]. Også kolin er regnet som essensielt for fosterutviklingen [14].\nNutrigenetikk og nutrigenomikk er foreløpig unge forskningsfelt, men på lengre sikt kan disse feltene bidra til å forklare hvorfor vi responderer ulikt på lik mat og muliggjøre individuelle kostholdsanbefalinger basert på genene våre. Sammenhengen mellom kosthold, gener og sykdom er kompleks, men kunnskapsgrunnlaget vokser raskt [15]."
  },
  {
    "objectID": "artikler/bioblikk-epigenetikk.html#nedarving-av-metyleringsmønstre",
    "href": "artikler/bioblikk-epigenetikk.html#nedarving-av-metyleringsmønstre",
    "title": "Bioblikk: DNA-metylering og epigenetikk",
    "section": "Nedarving av metyleringsmønstre",
    "text": "Nedarving av metyleringsmønstre\nEpigenetiske mekanismer endrer som nevnt ikke den genetiske koden vi finner i DNA, men nedarves likevel til neste generasjon. Dette skyldes det faktum at DNA metyleres på begge trådene. Når DNA skal dele seg vil de to trådene splittes fra hverandre, og begge gir opphav til et nytt DNA-molekyl. De nye DNA-molekylene tar da med seg en metylgruppe hver fra de metylerte CpG-øyene, og vedlikeholdsmetyltransferasene sørger for at også det nye DNA-molekylet blir metylert på begge sider. Derfor etableres metyleringsmønstre på DNA allerede tidlig i fosterlivet, og mønsteret du blir født med kan du takke dine foreldre for.\nDette betyr at vår livsstil påvirker genuttrykket i neste generasjon. For eksempel er det vist at i en dyrestudie at høyt inntak av fett kan predisponere for diabetes og metabolsk syndrom i neste generasjon [16]. Fra menneskedata vet vi at etterkommere av folk som har vært utsatt for sult er mer disponert for blant annet insulinresistens [17].\nI tillegg er det også demonstrert at responsen på både kalorirestriksjon og overspising påvirkes av metyleringsmønstre på DNA [18,19]."
  },
  {
    "objectID": "artikler/bioblikk-epigenetikk.html#oppsummering",
    "href": "artikler/bioblikk-epigenetikk.html#oppsummering",
    "title": "Bioblikk: DNA-metylering og epigenetikk",
    "section": "Oppsummering",
    "text": "Oppsummering\nMetylering av DNA påvirkes av miljøfaktorer som for eksempel kosthold, og fører til arvelige endringer i genuttrykket. Ettersom DNA metyleres på begge sider av de såkalte GpC-øyene vil disse metyleringsmønstrene også videreføres når DNA replikeres, og dermed også kunne nedarves til neste generasjon.\nNutrigenomikk og nutrigenetikk er forskningsfeltene som henholdsvis undersøker hvordan maten vi spiser påvirker genuttrykket og hvordan genene våre påvirker hvordan vi responderer på maten vi spiser. Thomas har tidligere skrevet en sak om hvordan vi responderer ulikt på tilførsel av de ulike makronæringsstoffene, som er basert på kunnskap som kommer fra nettopp disse forskningsområdene.\nReferanser:\n\nPaulsen M, Ferguson-Smith AC: DNA methylation in genomic imprinting, development, and disease. The Journal of pathology 2001, 195(1):97-110.\nWilliams KT, Schalinske KL: New insights into the regulation of methyl group and homocysteine metabolism. J Nutr 2007, 137(2):311-314.\nKerr SJ: Competing methyltransferase systems. The Journal of biological chemistry 1972, 247(13):4248-4252.\nCaudill MA, Wang JC, Melnyk S, Pogribny IP, Jernigan S, Collins MD, Santos-Guzman J, Swendseid ME, Cogger EA, James SJ: Intracellular S-adenosylhomocysteine concentrations predict global DNA hypomethylation in tissues of methyl-deficient cystathionine beta-synthase heterozygous mice. J Nutr 2001, 131(11):2811-2818.\nYi P, Melnyk S, Pogribna M, Pogribny IP, Hine RJ, James SJ: Increase in plasma homocysteine associated with parallel increases in plasma S-adenosylhomocysteine and lymphocyte DNA hypomethylation. The Journal of biological chemistry 2000, 275(38):29318-29323.\nZhu X, Mar MH, Song J, Zeisel SH: Deletion of the Pemt gene increases progenitor cell mitosis, DNA and protein methylation and decreases calretinin expression in embryonic day 17 mouse hippocampus. Brain research Developmental brain research 2004, 149(2):121-129.\nDuncan TM, Reed MC, Nijhout HF: The relationship between intracellular and plasma levels of folate and metabolites in the methionine cycle: a model. Mol Nutr Food Res 2013, 57(4):628-636.\nWu H, Zhang Y: Reversing DNA Methylation: Mechanisms, Genomics, and Biological Functions. Cell 2014, 156.\nVan den Veyver IB: Genetic effects of methylation diets. Annual review of nutrition 2002, 22:255-282.\nUlrey CL, Liu L, Andrews LG, Tollefsbol TO: The impact of metabolism on DNA methylation. Human molecular genetics 2005, 14 Spec No 1:R139-147.\nChoi SW, Friso S: Epigenetics: A New Bridge between Nutrition and Health. Adv Nutr 2010, 1(1):8-16.\nBailey LB, Caudill MA: Folate. In: Present Knowledge in Nutrition. 10 edn. Edited by Erdman JW, Macdonald IA, Zeisel SH: Wiley-Blackwell; 2012.\nSteegers-Theunissen RP, Obermann-Borst SA, Kremer D, Lindemans J, Siebel C, Steegers EA, Slagboom PE, Heijmans BT: Periconceptional maternal folic acid use of 400 microg per day is related to increased methylation of the IGF2 gene in the very young child. PLoS One 2009, 4(11):e7845.\nZeisel SH: Choline: critical role during fetal development and dietary requirements in adults. Annual review of nutrition 2006, 26:229-250.\nChoi SW, Claycombe KJ, Martinez JA, Friso S, Schalinske KL: Nutritional epigenomics: a portal to disease prevention. Adv Nutr 2013, 4(5):530-532.\nNg SF, Lin RC, Laybutt DR, Barres R, Owens JA, Morris MJ: Chronic high-fat diet in fathers programs beta-cell dysfunction in female rat offspring. Nature 2010, 467(7318):963-966.\nPainter RC, Roseboom TJ, Bleker OP: Prenatal exposure to the Dutch famine and disease in later life: an overview. Reproductive toxicology 2005, 20(3):345-352.\nBouchard L, Rabasa-Lhoret R, Faraj M, Lavoie ME, Mill J, Perusse L, Vohl MC: Differential epigenomic and transcriptomic responses in subcutaneous adipose tissue between low and high responders to caloric restriction. Am J Clin Nutr 2010, 91(2):309-320.\nJacobsen SC, Brons C, Bork-Jensen J, Ribel-Madsen R, Yang B, Lara E, Hall E, Calvanese V, Nilsson E, Jorgensen SW et al: Effects of short-term high-fat overfeeding on genome-wide DNA methylation in the skeletal muscle of healthy young men. Diabetologia 2012, 55(12):3341-3349."
  },
  {
    "objectID": "artikler/bioblikk-kolin.html",
    "href": "artikler/bioblikk-kolin.html",
    "title": "Bioblikk: Andre bioaktive stoffer i mat - Choline",
    "section": "",
    "text": "Bioblikk er en ny spalte som kan være litt tyngre å lese for noen, men som retter fokus på biokjemiske prosesser eller stoffer som er sentrale for helsen men som ikke får stor oppmerksomhet ellers. Maten vi spiser er antatt å inneholde over 25 000 ulike bioaktive stoffer og alle disse spiller en rolle for helsen vår i større eller mindre grad.\nI den første artikkelen i denne serien skal jeg se nærmere på choline, som har mange viktige biologiske funksjoner.\nJeg har den siste tiden bitt meg merke i at det er blitt et større fokus på fleksibelt kosthold, og at man kan oppnå målene sine med relativ enkelhet så lenge man har makronæringsstoffer under kontroll og får i seg greit med vitaminer og mineraler. Dette er i og for seg greit, så lenge man vet hva man gjør. Likevel ser jeg en økende trend på diverse nettsteder og forum at sælvlærte internetthelter buser ut med kostråd med utgangspunkt i at grandiosa, snickers, mutivitamin og en proteinshake kan gi resultater så lenge du holde deg i kaloriunderskudd- eller vedlikehold. Dette helt uten å ta hensyn til forutsetninger og preferanser, hormonrespons (nei et karbohydrat er ikke alltid et karbohydrat) eller hovedpoenget mitt med denne artikkelen; at det også finnes uttallige bioaktive stoffer i mat som vi har begrenset med kunnskap om. Dette innebærer blant annet fytokjemikalier, men også andre næringsstoffer som er essensielle for god kroppsfunksjon."
  },
  {
    "objectID": "artikler/bioblikk-kolin.html#et-av-disse-er-choline",
    "href": "artikler/bioblikk-kolin.html#et-av-disse-er-choline",
    "title": "Bioblikk: Andre bioaktive stoffer i mat - Choline",
    "section": "Et av disse er choline",
    "text": "Et av disse er choline\nCholine er et metylamin som produseres lever. Vi trenger likevel å få i oss choline via kosten for å oppnå adekvat status i kroppen. Som næringsstoff spiller choline en rekke helt fundamentale roller, blant annet som bestanddel i celle- og mitokondriemembraner som ulike fosfolipider eller sfingomyeliner, men ikke minst også som en helt sentral del i en av våre viktigste nevrotransmittere, acetylcholine. Choline tar også del i biokjemiske veier som er nødvendig for remetylering av homocystein til metionin, epigenetisk regulering, lipidmetabolisme, signaloverføring og aktivering av kjernereseptorer. Cholinemetabolismen er i sterk tilknytning til metabolismen av vitamin B12, B6 og folat. Forstyrrelser i de metabolske traséene til disse stoffene fører til kompensatoriske endringer i andre.\n\nFor eksempel kan metyltetrahydrofolat (mTHF)(som er den aktive metabolitten til folat) syntetiseres på to ulike måter, hvorav en er avhengig av choline. Dersom det oppstår mangel vil mTHF-syntese via aminosyren serin oppreguleres. På den andre siden vil et kosthold med mangel på choline kreve mer folat for remetylering av homocystein til metionin. For ordens skyld er metionin er en essensiell aminosyre som er en del av absolutt alle proteiner vi har i kroppen, og utilstrekkelige nivåer av denne aminosyren vil følgelig være kjipt. Metionin spiller også en rolle i post-translasjonell modifikasjon av proteiner og genekspresjon gjennom sin rolle som metyldonor.\nNår cholinnivåer i kroppen synker går dette, per kunnskapen vi sitter på i dag, først og fremst utover leveren. Ved en defekt i mekanismene forårsaket av mangel oppstår først og fremst fettlever. Lavere metyleringskapasitet og lavere syntese av phosphatidylcholine (som inngår i fosfolipider) påvirker blant annet sekresjon av VLDL, og fettmetabolismen endres. Dette kan blant annet føre til akkumulering av hepatisk fett. Steg nummer to er utvikling av skrumplever. Phosphatidylcholine inngår også i mitokondriemembranen, og mangel vil følgelig føre til lekk mitokondriemembran og oksidativ skade i mitokondriet som følge av økte nivåer av fettsyrer og redusert ATP-produksjon. Skrumplever kan også inntreffe som følge av epigenetiske forandringer.\nVed å ta del i alle disse mekanismene og funksjonene sier det seg selv at det er mye som kan gå galt ved mangel, og det er fremdeles mye vi enda ikke vet om funksjonene av choline og andre metylaminer."
  },
  {
    "objectID": "artikler/bioblikk-kolin.html#behov-og-kilder",
    "href": "artikler/bioblikk-kolin.html#behov-og-kilder",
    "title": "Bioblikk: Andre bioaktive stoffer i mat - Choline",
    "section": "Behov og kilder",
    "text": "Behov og kilder\nBehovet for choline varierer genetisk, men også mellom kjønn. Enzymet som er ansvarlig for produksjon av endogent choline og phosphatidylcholine induseres av østrogen, og behovet for eksogent choline vil følgelig være lavere for fertile kvinner og post-menopausale kvinner som behandles med østrogen, enn for menn. Mer enn 40% av kvinner har derimot en mutasjon i genet som koder for dette enzymet, og behovet er derfor økt. Choline finnes i en varierende andel matvarer, men er fremtredende i eggeplommer (nok en grunn til å spise mer egg!) og animalske matvarer som biff, laks og melk, men også utvalgte grønnsaker og bønner.\nSom du ser av figuren lenger oppe så omdannes choline til betain i leveren. Betain er også en metyldonor, så inntak av betain fra mat vil redusere behovene for choline. Gode kilder til betain finner vi i planteriket, og korn er en spesielt god kilde.\nBehovene som er fastsatt for kvinner er 425 mg/dag. For gravide kvinner er behovet satt til 450 mg/dag, men er anslått å være høyere enn dette. For menn er adekvat daglig inntak satt til 550 mg/dag grunnet lavere endogen produksjon. Dersom man spiser variert og har et noenlunde fokus på kostholdet, vil ikke disse verdiene være særlig problematisk å dekke, særlig med tanke på at betain også bidrar. Selv om choline finnes relativt tilgjengelig i mange matvarer, har det vist seg at ulike, mangelfulle (eller fleksible om du vil) tilnærminger kan gi et utilstrekkelig inntak."
  },
  {
    "objectID": "artikler/bioblikk-kolin.html#oppsummering",
    "href": "artikler/bioblikk-kolin.html#oppsummering",
    "title": "Bioblikk: Andre bioaktive stoffer i mat - Choline",
    "section": "Oppsummering",
    "text": "Oppsummering\nCholine er et essensielt næringsstoff som er nødvendig for en rekke livsviktige funksjoner i kroppen, deriblant lipidmetabolisme og som bestanddel i celle- og mitokondriemembraner. Hovedkilder innebærer animalske matvarer som egg, fisk, melk, men også vegetabilske produkter som diverse grønnsaker og bønner. Ikke grandis, snickers, shake og multivitamin.\nDenne artikkelen er først og fremst skrevet med utgangspunkt i en glimrende reviewartikkel (1), skrevet av to autoriteter når det gjelder choline, Karen D. Corbin og Steven H. Zeisel. De har også skrevet et kapittel om choline i boken Present Knowledge in Nutrition (2), som er brukt som supplerende informasjon.\n\n\nCorbin KD, Zeisel SH: Choline metabolism provides novel insights into nonalcoholic fatty liver disease and its progression. Current opinion in gastroenterology 2012, 28(2):159-165.\n\nZeisel SH and Corbin KD. Choline. In: Present Knowledge in Nutrition, 10th ed. Erdman JW, MacDonald IA, and Zeisel SH, editors 2012."
  },
  {
    "objectID": "artikler/bli-raskere.html",
    "href": "artikler/bli-raskere.html",
    "title": "Hvordan bli raskere",
    "section": "",
    "text": "Å løpe er en aktivitet nesten alle kan gjøre. Noen er av den raske typen, mens andre er av den mer utholdende typen. Det som avgjør hvilken løpetype du er avgjøres allerede ved de genene du tildeles ved fødselen, men heldigvis kan alle bli raskere. Les videre for å få noen tips til å øke hurtigheten."
  },
  {
    "objectID": "artikler/bli-raskere.html#muskelfibre-og-trening",
    "href": "artikler/bli-raskere.html#muskelfibre-og-trening",
    "title": "Hvordan bli raskere",
    "section": "Muskelfibre og trening",
    "text": "Muskelfibre og trening\nUten å gå nærmere inn på hvordan musklene fungerer vil jeg først nevne at vi har tre forskjellige typer muskelfibre i kroppen. De ulike muskelfibrene har ulike egenskaper, og de vil derfor ha en innvirkning på evnen til hastighet, utholdenhet og muskelstørrelse. Oversikt over muskelfibre og deres virkning:\n\n\n\nEgenskap\nType I\nType IIa\nType IIx\n\n\nHurtighet\nDårlig\nGanske god\nSvært god\n\n\nStyrke\nGanske dårlig\nGanske god\nSvært god\n\n\nUtholdenhet\nSvært god\nGanske god\nDårlig\n\n\n\nNår det gjelder mengdeforholdet av muskelfibre er dette medfødt. Man kan altså i svært liten grad gjøre om noen typer til andre (Type IIx kan gå over til type IIa). Dette er svært individuelt og for å bli raskere gjelder det å jobbe med de type IIx-fibrene du har fått utdelt av mor og far. Nedenfor kommer noen tips til hva du kan gjøre for å oppnå dette."
  },
  {
    "objectID": "artikler/bli-raskere.html#akselerasjon-og-toppfart",
    "href": "artikler/bli-raskere.html#akselerasjon-og-toppfart",
    "title": "Hvordan bli raskere",
    "section": "Akselerasjon og toppfart",
    "text": "Akselerasjon og toppfart\nAkselerasjon kan defineres som en hastighetsforandring pr. tidsenhet, mens hurtighet kan defineres som musklenes evne til å skape størst mulig akselerasjon.\nFør du leser videre kan det være greit å vite om det er en bedre akselerasjon eller økt toppfart du ønsker å oppnå? Disse kvalitetene går selvsagt litt hånd i hånd da begge har fokus på typeIIx-fibre, men det er likevel noen vesentlige forskjeller når det kommer til hvilken muskulatur som er mest aktiv. I akselerasjonsfasen av et løp er muskelstyrken på fremsiden av lårene en ledende muskelgruppe, mens i toppfart bruker man mer baksiden (lår- og setemuskulatur) for å opprettholde/oppnå fart. Andre viktige muskelgrupper for økt akselerasjon og/eller toppfart er hoftebøyerne og bakside legg."
  },
  {
    "objectID": "artikler/bli-raskere.html#øvelser",
    "href": "artikler/bli-raskere.html#øvelser",
    "title": "Hvordan bli raskere",
    "section": "Øvelser",
    "text": "Øvelser\nJeg vil nå nevne en del øvelser som vil kunne hjelpe deg til å bli raskere. Løpsteknikken er selvsagt svært avgjørende for hvor fort du vil klare å løpe, men i denne gjennomgangen vil fokuset være rettet på øvelser som vil kunne bedre de fysiske forutsetningene for å bli raskere.\n\nI styrkerommet\nNår man skal løpe fort er hovedmålet å utvikle stor kraft på kort tid. For å skape best mulig forutsetninger for å klare dette er viktig å være sterk i forhold til sin egen kroppsvekt – altså ha en god relativ styrke. Det er også typisk å trene med relativt høy belastning og få repetisjoner for å bruke mest mulig av de sterke og raske muskelfibrene.\nVed siden av å øke maksimal styrke i tidligere nevnt hovedmuskulatur for løping, vil det også være en stor fordel å trene eksplosive øvelser for å trigge de raske IIb-fibrene. Her har du noen øvelser som kan hjelpe deg på veien til å bli raskere:\nFor økt maksimal styrke:\n\nKnebøy – 3-4 x 1-8 RM\nMarkløft – 3-4 x 8 RM\nBulgarsk utfall - 3-4 x 5-8 på hvert bein (video)\nSeteløft/Glute bridge m/vekter – 3-4 x 5-10 RM (video)\nHip thrust – 3-4 x 5-10 RM (video)\nTåhev – 3-4 x 5-10 RM\n\nFor økt eksplosivitet\n\nFrivending – 3-4 x 1-5 RM (video)\nRykk – 3-4 x 1-5 RM\nStøt – 3-4 x 1-5 RM\n90° knebøy – 3-4 x 5-10 RM\nOppstigning på benk - 3-4 x 5 på hvert bein\nKnebøyhopp m/vekter – 3-4 x 3-8 RM\nRaske tåhev m/vekter – 3-4 x 10-30 RM\nVristhopp m/vekter – 3-4 x 10-30 RM\n\n1 RM = 1 repetisjon maksimum, altså hvor tungt du klarer å løfte ett løft. Når det står flere antall RM betyr det at du skal trene på den vektbelastningen som gjør at du maksimalt klarer det antallet som er forklart.\nDet er selvfølgelig viktig å ikke bli for muskulært ubalansert i over- og underkropp, så det er ikke noe i veien for å trene overkropp også. Og ikke minst; for å tåle maksløft og eksplosive styrkevarianter er det viktig å ha en god støttemuskulatur (og selvfølgelig tilstrekkelig teknikk!), så tren også ulike plankevarianter og lignende.\n\n\nUtendørs\nFor å skape et enda bedre grunnlag for å løpe fortere må du komme deg ut av styrkerommet også. Som med all annen trening er det viktig å trene på det man skal bli god på, og i dette tilfellet vil det være å løpe med opp mot maksimal hastighet flere ganger i uken. Nedenfor kommer noen tips til ulike typer drag du kan gjøre for å få litt variasjon:\n\nDrag på friidrettsbane/kunstress e.l. - 30-100m, opp mot maksimal intensitet. 2-3 x 3-5 drag\nDrag i motbakke - 30-80m, opp mot maksimal intensitet. 2-3 x 3-5 drag\nDrag i lett unnabakke - 60-100m. Skape høyere fart enn du klarer på flatt underlag. 1-2 x 3-4 drag (obs svært høy belastning)\n\n\n\nSpenst\nMan kan si at spenst er et resultat av den relative styrken, altså den kraften du kan utvikle i forhold til kroppsvekten. Det handler rett og slett om å utvikle en stor akselerasjon i en bestemt retning (vertikalt/horisontalt eller en mellomting).  I vektrommet får du trent mye vertikal spenst, men den horisontale spensten er lettere å gjennomføre utendørs. Det er samtidig viktig å huske på at kraften når man løper går i horisontal retning, så dette er viktig å trene på. Her har du noen øvelser som vil kunne hjelpe deg til å bli mer eksplosiv og dermed en raskere løper (også horisontal spenst er bra, så sleger med noen tips der og):\n\nSprunglauf – raske , 10 x 10-15 hopp (video)\nStille lengde, 10-15 serier\nStegserier – så langt som mulig, 10 serier x 3-steg/5-steg/10-steg\nTrappespenst (1 – maks antall trinn) - Eks. samlede bein/hinkeserier/raske løp\nHekkehopp, 10 serier x 5-10 hekker/3 hekker med stigende høyde\n\nDa gjenstår det bare å ønske lykke til! Legg gjerne igjen spørsmål i kommentarfeltet hvis du lurer på noe angående trening for å bli raskere."
  },
  {
    "objectID": "artikler/bmi-verdi.html",
    "href": "artikler/bmi-verdi.html",
    "title": "BMI og verdien av dette",
    "section": "",
    "text": "Er du undervektig, normalvektig, overvektig eller rett og slett feit? Utifra en enkel formel kan du plasseres i en av disse kategoriene. Vi snakker selvfølgelig om den omdiskuterte verdien BMI, eller på godt norsk, KMI (kroppsmasseindeks). Jeg vil bruke BMI i denne artikkelen, siden det er mest brukt ellers.\nBMI er en formel der du utifra høyden og kroppsvekten din får ut en verdi, som derette plasserer deg i en av de nevnte kategoriene. Det er flere problemer med denne metoden, og her skal vi se på hvordan vi på best mulig måte kan benytte oss av dette verktøyet."
  },
  {
    "objectID": "artikler/bmi-verdi.html#hva-er-bmi",
    "href": "artikler/bmi-verdi.html#hva-er-bmi",
    "title": "BMI og verdien av dette",
    "section": "Hva er BMI?",
    "text": "Hva er BMI?\nBMI er den verdien du får hvis du deler kroppsvekten din i kg på høyden din i meter opphøyd i andre. Om du er 1.80m høy og veier 80kg, har du en BMI på 80/1,8^2 = 24,7. Dette plasserer deg i kategorien normalvektig.\nWHO opererer med følgende kategorier:"
  },
  {
    "objectID": "artikler/bmi-verdi.html#hvorfor-er-ikke-bmi-en-god-markør-for-enkeltindividet",
    "href": "artikler/bmi-verdi.html#hvorfor-er-ikke-bmi-en-god-markør-for-enkeltindividet",
    "title": "BMI og verdien av dette",
    "section": "Hvorfor er ikke BMI en god markør for enkeltindividet?",
    "text": "Hvorfor er ikke BMI en god markør for enkeltindividet?\nBMI tar som nevnt bare hensyn til høyde og vekt, og sier ingenting om hvordan kroppen din er satt sammen. Om du trener masse, og derfor har utviklet en del muskelmasse, er det stor sannsynlighet for at du utifra BMI-skalaen vil kategoriseres som overvektig. Om du derimot er inaktiv, og derfor har liten muskelmasse, kan du fort bli kategorisert som normalvektig, noe som kan gi deg en falsk trygghet om at det står bra til med helsen.\nDet er viktig å ta hensyn til flere ting enn BMI, og da er fettprosenten en god indikator. Også midjemålet gir en del informasjon, og dette bør være under 94cm for menn og under 80cm for kvinner. Er midjemålet over dette, har man høyere risiko for å utvikle metabolske sykdommer. Men, som for BMI, bør man være forsiktig med å bruke dette som absolutte grenser.\nFor barn i vekst har man nå gått bort fra å bruke BMI som et verktøy, da dette gir et veldig dårlig bilde på risikoen for sykdom for denne gruppen. Her bruker man nå såkalte vektstkurver, som utifra fødselsvekten sier noe om hvordan vektutviklingen de første leveårene bør være.\nNår man blir eldre, vil man miste en del muskelmasse, noe som gjør at fettprosenten øker. Likevel vil BMI-verdien synke, og mange eldre kategoriseres som undervektige.\nSom du ser, så gir BMI i det store og det hele et veldig dårlig bilde av sykdomsrisiko for enkeltindividet."
  },
  {
    "objectID": "artikler/bmi-verdi.html#hvordan-bør-bmi-benyttes",
    "href": "artikler/bmi-verdi.html#hvordan-bør-bmi-benyttes",
    "title": "BMI og verdien av dette",
    "section": "Hvordan bør BMI benyttes?",
    "text": "Hvordan bør BMI benyttes?\nTil tross for at BMI er en dårlig indikator for enkeltindividet, gir det et godt bilde på vekten i store grupper. Ved å sammenligne gjennomsnittlig BMI i en befolkning over tid kan vi med stor sikkerhet si noe om forekomsten av overvekt og risikoen for metabolske sykdommer.\nDet kan være fristende å bruke dette til å sammenligne forskjellige befolkninger, men her skal man være klar over at det er ulike grenseverdier for sykdomsrisiko i ulike befolkninger. I vestlige land ser vi at risikoen for å utvikle diabetes type 2 øker når BMI kommer over 25. I India ser vi den samme økningen i risiko når BMI kommer over 23."
  },
  {
    "objectID": "artikler/bmi-verdi.html#egenrapportering-et-problem",
    "href": "artikler/bmi-verdi.html#egenrapportering-et-problem",
    "title": "BMI og verdien av dette",
    "section": "Egenrapportering, et problem?",
    "text": "Egenrapportering, et problem?\nNår man benytter BMI-skalaen for å undersøke sykdomsrisikoen i en befolkning, baserer man seg på egenrapportering. Her er det en del feilkilder, og tendensen er at folk overrapporterer høyden og underrapporterer vekten. Dette fører til at den reelle verdien er noe høyere enn den målte verdien vil være."
  },
  {
    "objectID": "artikler/bmi-verdi.html#avslutning",
    "href": "artikler/bmi-verdi.html#avslutning",
    "title": "BMI og verdien av dette",
    "section": "Avslutning",
    "text": "Avslutning\nDet du skal ta med deg fra denne artikkelen, er at du ikke må basere deg på BMI alene for å si noe om egen helse. Det er individuelle forskjeller som spiller inn, og normalvekt for en person kan være på en BMI på 26, mens en annen er normalvektig ved BMI 19. Er du bekymret for din egen helse, bør du derfor heller ta deg en tur til legen og sjekke andre risikofaktorer i stedet for å ta hensyn til BMI!"
  },
  {
    "objectID": "artikler/diabetes-kosthold-2.html",
    "href": "artikler/diabetes-kosthold-2.html",
    "title": "Diabetes type 2 - hvordan skal man spise?",
    "section": "",
    "text": "Diabetes Mellitus type 2 (DM2) er en livsstilssykdom som skyldes insulinresistens, redusert insulinproduksjon eller en kombinasjon av disse.  Sykdommen er assosiert med metabolsk syndrom. Kostrådene som gis ved DM2 varierer litt ut ifra hvor i verden man er, men i gjennomsnitt ligner de på de offentlige kostrådene for den friske befolkningen. Men, hvor god er egentlig evidensen bak disse rådene?\n1.mars ble det publisert en metaanalyse i American Journal of Clinical Nutrition som tok for seg randomiserte studier som har sammenlignet ulike kosthold hos de med DM2 (1). Forfatterne ønsket å undersøke hvordan ulike kosthold påvirker parametre som glykemisk kontroll (langtidsblodsukker, HbA1c), vekttap og endringer i blodlipidene. Alle disse parametrene påvirker risikoen for hjertesykdom hos diabetikere, og forfatterne av metaanalysen ønsket å kartlegge hvordan disse ble påvirket av ulike kostmønstre."
  },
  {
    "objectID": "artikler/diabetes-kosthold-2.html#studieutvalg-og-metode",
    "href": "artikler/diabetes-kosthold-2.html#studieutvalg-og-metode",
    "title": "Diabetes type 2 - hvordan skal man spise?",
    "section": "Studieutvalg og metode",
    "text": "Studieutvalg og metode\nSøk etter relevante søkeord fikk 1801 treff, og ved undersøkelse av referanselistene fant man ytterligere 64 artikler. Ved å se gjennom abstractene fant forfatterne 55 artikler som ble utforsket i fulltekst, hvorav ytterligere 35 ble ekskludert grunnet manglende randomisering eller varighet kortere enn 6 mnd.\nTil slutt stod man altså igjen med 20 randomiserte studier med en varighet mellom 6 mnd og 4 år. Av disse var det 4 studier som ikke hadde tilstrekkelig informasjon til å bli tatt med i den primære analysen (f.eks. at diabetikere/ikke-diabetikere ikke var separert), men resultatene ble likevel tatt med i resultatdelen. Metaanalysen ble derfor gjennomført på de resterende 16 studiene.\nTotalt inkluderte de 20 studiene 3460 pasienter, hvorav det fantes sluttanalyser på 3073. Kostholdene som ble undersøkt var lavkarbo, høykarbo, lav-GI, høy-GI, middelhavskost, høyprotein, lavprotein, høyfiber, vegansk kosthold, vegetarkost, offentlige anbefalinger og diabeteskost etter europeiske retningslinjer. Noen av studiene undersøkte flere enn to kostmønstre på en gang, så det er noen flere sammenligninger enn antall studier.\n\n9 av studiene sammenlignet lavkarbodiett med kontrolldietter som lavfett, lav-GI og middelhavsdiett.\n4 studier sammenlignet middelhavsdiett med enten lavfett eller et kosthold etter offentlige anbefalinger\n3 studier sammenlignet lav-GI med henholdsvis offentlige anbefalinger, høy-GI og høyfiberdiett.\n2 studier sammenlignet høyproteindiett med henholdsvis lavprotein og høykarbohydratdiett.\nAndre studier sammenlignet vegansk kosthold med offentlige anbefalinger, vegatarkosthold med diabeteskost, høykarbohydrat med høy-enumettet fett og høyfiber med lavfett."
  },
  {
    "objectID": "artikler/diabetes-kosthold-2.html#resultater",
    "href": "artikler/diabetes-kosthold-2.html#resultater",
    "title": "Diabetes type 2 - hvordan skal man spise?",
    "section": "Resultater",
    "text": "Resultater\nHer følger resultatene av metaanalysen, sortert for de ulike utfallene som ble undersøkt. Alle verdiene som er oppgitt er justerte og representerer gjennomsnittlige forskjeller mellom intervensjons- og kontrollgruppene. Resultatene for hvert enkelt punkt er basert på ulikt antall studier.\nGlykemisk kontroll\n\nLavkarbo (-0,12 %), lav-GI (-0,14%), middelhavsdiett (-0,47%) og høyproteindiett (-0,28) senket langtidsblodsukkeret mer enn kontrolldiettene\nLav-GI senket langtidsblodsukkeret (-0,14 %) mer enn kontrolldiettene.\nMiddelhavsdiett senket langtidsblodsukkeret (-0,47 %) mer enn kontrolldiettene\nHøyproteindiett senket langtidsblodsukkeret (-0,28 %) mer enn kontrolldiettene\n\nVekttap\n\nLavkarbo gav ingen signifikant forskjell i vekttap sammenlignet med kontrolldiettene\nLav-GI gav ingen signifikant forskjell i vekttap sammenlignet med kontrolldiettene.\nMiddelhavsdiett viste seg mer effektiv enn kontrolldiettene for vekttap (-1,84 kg).\nHøyproteindiett viste ingen fordel sammenlignet med kontrolldiettene for vekttap.\n\nEndringer i blodlipidene\n\nLavkarbo økte HDL (+0,08mmol/L), men gav ingen signifikant reduksjon i LDL eller triglyserider sammenlignet med kontrolldiettene.\nLav-GI økte HDL (+0,05mmol/L), men gav ingen signifikant reduksjon i LDL eller triglyserider sammenlignet med kontrolldiettene.\nMiddelhavsdietten reduserte triglyseridene (-0,21mmol/L) og økte HDL (+0,04mmol/L) sammenlignet med kontrolldiettene. Det var ingen signifikant forskjell for LDL.\nHøyproteindiett viste ingen fordeler sammenlignet med kontrolldiettene når det gjaldt endringer i blodlipidene."
  },
  {
    "objectID": "artikler/diabetes-kosthold-2.html#forfatternes-konklusjon",
    "href": "artikler/diabetes-kosthold-2.html#forfatternes-konklusjon",
    "title": "Diabetes type 2 - hvordan skal man spise?",
    "section": "Forfatternes konklusjon",
    "text": "Forfatternes konklusjon\nDet å endre på sammensetningen av makronæringsstoffene kan være effektivt for å forbedre de ulike risikofaktorene hos diabetikere. De fire diettene gav alle sammen forbedringer i de klassiske kardiovaskulære risikofaktorene hos diabetikerne, og bør i følge forfatterne inngå som naturlige alternativer til den diabeteskosten som anbefales i dag. De understreker at kosthold er en privatsak, og det å ha flere alternativer vil gjøre det lettere å skreddersy behandlingen til den enkelte pasient."
  },
  {
    "objectID": "artikler/diabetes-kosthold-2.html#kommentarer-og-diskusjon",
    "href": "artikler/diabetes-kosthold-2.html#kommentarer-og-diskusjon",
    "title": "Diabetes type 2 - hvordan skal man spise?",
    "section": "Kommentarer og diskusjon",
    "text": "Kommentarer og diskusjon\nJeg har tidligere skrevet en sak om kosthold ved DM2, basert på en review-artikkel av Buyken og medarbeidere (2). Konklusjonene i denne metaanalysen samsvarer fint med det Buyken kom fram til i sin artikkel, at lavkarbo, lav-GI og middelhavsdiett er effektive strategier for å forebygge og behandle DM2.\nDet å gå ned i vekt dersom man er overvektig vil alltid være positivt, og vektnedgangen i seg selv kan gjøre mye for insulinsensitiviteten og blodlipidene. Siden deltakerne i disse studiene ikke har vært vektstabile, så blir det vanskelig å vurdere hvor mye av effekten på de andre risikofaktorene som skyldes vekttap og hva som skyldes endringene i kosten.\nLikevel er det grunn til å tro at endringene i kostholdet også spiller inn i stor grad. Verken lavkarbo, lav-GI eller høyprotein var mer effektivt enn kontrolldiettene for vekttap, men likevel bedre for endringene i risikomarkørene. Forfatterne understreker at det vil være behov for nye studier av disse diettene der energiinntaket er kontrollert, slik at man kan klargjøre hvor mye av endringene som kan forklares av kostholdet. Middelhavsdietten var den eneste dietten som viste en signifikant fordel når det gjaldt vekttap sammenlignet med kontrolldiettene. Dette betyr ikke at de andre diettene ikke er effektive for vekttap, for det kan de absolutt være.\nEn svakhet som er verdt å ha i bakhodet er at navnet på diettene ikke nødvendigvis sier noe om hva deltakerne har spist. Lavkarbo er for eksempel en rimelig løs definisjon, og kan bety alt fra en moderat karbohydratrestriksjon ned til et ketogent kosthold med minimalt inntak av karbohydrater. Det vil også være vesentlig om deltakernes energiinntak var begrenset eller ikke. Det som vil være mest overførbart til virkeligheten er såkalt ad libitum matinntak, der man ikke begrenser mengdene som inntas. Samtidig vil dette vanskeliggjøre forskningen, siden man da garantert vil få ulikt energiinntak mellom gruppene og dermed en ekstra faktor å ta hensyn til.\nForfatterne nevner i diskusjonen at lavkarbo, lav-GI og middelhavsdiett utpekte seg med signifikant forbedring av blodlipidene. Dette samsvarer med andre studier, som omtalt i en reviewartikkel av Siri-Tarino og medarbeidere (3).\nFedon Lindberg snakket om middelhavskost på årets kostholdskonferanse i regi av LHL, og der nevnte han en modernisering av middelhavsdietten der man også justerte den for glykemisk indeks. På denne måten vil den tradisjonelle middelhavsdietten tilpasses dagens inaktive samfunn."
  },
  {
    "objectID": "artikler/diabetes-kosthold-2.html#konklusjon",
    "href": "artikler/diabetes-kosthold-2.html#konklusjon",
    "title": "Diabetes type 2 - hvordan skal man spise?",
    "section": "Konklusjon",
    "text": "Konklusjon\nUt ifra resultatene i denne metaanalysen og tidligere studier, virker middelhavsdiett å være et trygt og solid utgangspunkt for tilrettelegging av kostholdet hos diabetikere. Kanskje bør man ofre noen tanker på matens glykemiske indeks i tillegg, hvertfall om man er inaktiv. Større karbohydratrestriksjon kan være gunstig hos de med stor overvekt eller store problemer med å kontrollere blodsukkeret, og et høyere proteininntak kan også bidra til å redusere energiinntaket gjennom økt metthet.\nKosthold er individuelt, og det viktigste er å finne noe som fungerer for den enkelte. Ved å la disse kostholdene inngå som alternativer til dagens diabeteskost har man mer å spille på, og sjansen for å finne noe som fungerer vil være mye større!\nReferanser:\n1. Ajala O, English P, Pinkney J: Systematic review and meta-analysis of different dietary approaches to the management of type 2 diabetes. Am J Clin Nutr 2013, 97(3):505-516.\n2. Buyken AE, Mitchell P, Ceriello A, Brand-Miller J: Optimal dietary approaches for prevention of type 2 diabetes: a life-course perspective. Diabetologia 2010, 53(3):406-418.\n3. Siri-Tarino PW, Sun Q, Hu FB, Krauss RM: Saturated fat, carbohydrate, and cardiovascular disease. Am J Clin Nutr 2010, 91(3):502-509."
  },
  {
    "objectID": "artikler/diare-forstoppelse-gass.html",
    "href": "artikler/diare-forstoppelse-gass.html",
    "title": "Diaré, forstoppelse og gass – hva kan du gjøre?",
    "section": "",
    "text": "Mange sliter med problemer relatert til mage/tarm. Dette er primært symptomer på underliggende årsaker, men de er like fullt plagsomme for den som rammes. Vi kan alle oppleve disse symptomene fra tid til annen, noen mer enn andre, men hva kan du gjøre med kostholdet for å lindre plagene?\nIngvild skrev sist en artikkel om plager relatert til øvre del av fordøyelsessystemet, refluks og funksjonell dyspepsi. Diaré, forstoppelse og gass er symptomer som hører til de nedre delene av fordøyelsessystemet."
  },
  {
    "objectID": "artikler/diare-forstoppelse-gass.html#diaré",
    "href": "artikler/diare-forstoppelse-gass.html#diaré",
    "title": "Diaré, forstoppelse og gass – hva kan du gjøre?",
    "section": "Diaré",
    "text": "Diaré\nI motsetning til forstoppelse er diarékarakterisert av hyppigere og mer flytende avføring. Diaré oppstår når maten fraktes for raskt gjennom tarmen og derfor ikke absorberes skikkelig. Dette fører til at mer vann trekkes ut i tarmen, noe som gjør avføringen flytende. Redusert absorbsjon av væske medfører også økt væskeinnhold i avføringen. Konsekvenser av vedvarende diaré er tap av væske og elektrolytter.\nDet finnes ulike typer diaré, og de klassifiseres ut ifra hva som forårsaker symptomene. Årsakene kan være betennelse i tarmen, infeksjoner, for høyt inntak av osmotisk aktive partikler som f.eks. enkle sukkermolekyler eller redusert absorbsjonskapasitet. Medikamenter kan også ha diaré som bivirkning.\n\nEksudat diaré kommer som følge av betennelse eller infeksjon. Dette gir skader i tarmveggen som fører til økt utskillelse av slim, væske og blod til tarmen, og vann og elektrolytter hoper seg opp i tarmen. Inflammatoriske tarmsykdommer som crohns og ulcerøs kolitt medfører ofte diaré av denne typen.\nOsmotisk diaré kommer som følge av at osmotisk aktive partikler ikke absorberes i tynntarmen og dermed fraktes videre ned i tykktarmen. Her vil disse trekke vann ut i tykktarmen, noe som øker væskeinnholdet i avføringen. Diaré av denne typen er typisk for irritabel tarm-syndrom, dumping syndrom (der magesekken tømmes for raskt) eller ved inntak av laktose hos de som er laktoseintolerante.\nSekretorisk diaré kommer som følge av at væske og elektrolytter lekker ut fra tarmcellene. Denne diaréen vil ikke stoppe selv om man kutter matinntaket, siden den ikke oppstår pga maten vi spiser.\nMalabsorbtiv diaré oppstår dersom vi ikke absorberer tilstrekkelige mengder av næringsstoffene i tynntarmen. Da vil vi finne igjen næringsstoffene i avføringen, og et kjent eksempel er fettdiaré, eller steatoré. Disse næringsstoffene er osmotisk aktive, og patologien er lik osmotisk diaré. Dette kan være en konsekvens av at det absorbtive arealet ikke er stort nok, eller ved mangel på fordøyelsesenzymer eller galle.\nMedikamentindusert diaré kan komme som en konsekvens av f.eks. antibiotikakurer. Normalt sett vil bakteriefloraen i tykktarmen fermentere næringsstoffer som ikke absorberes i tarmen, og danne kortkjedede fettsyrer. Disse kan absorberes, og de tar da med seg vann og elektrolytter fra tykktarmen. Antibiotika kan redusere mengden bakterier, noe som reduserer kapasiteten for denne reabsorbsjonen av vann og elektrolytter.\n\n\nHva kan vi gjøre med dette?\nDet første man må gjøre ved vedvarende diaré er å utelukke underliggende sykdom. Dersom det er medisinske tilstander som fører til symptomene, må disse behandles. Først og fremst er det viktig å erstatte væske- og elektrolyttapet. Ekstra væske og litt mer salt enn vanlig er ikke en dårlig plan. Dersom man har utelukket sykdom, eller diaréen ikke er vedvarende, kan følgende generelle råd forbedre tilstanden.\n\nTilskudd av probiotika, altså melkesyrebakterier, kan hjelpe. Kombinert med prebiotika/fiber kan effekten være bedre, men dette er det liten dokumentasjon på.\nReduser inntaket av fermenterbare karbohydrater. Disse kan du lese mer om i artikkelen om irritabel tarm og FODMAP\nØk inntaket av fiber. Dette vil redusere tømmingshastigheten fra magesekken. Dessuten vil fermenteringen av fiberet danne korte fettsyrer som kan bidra til økt reabsorbsjon av væske og elektrolytter i tarmen.\nDersom diaréen er osmotisk kan det være positivt å øke inntaket av fett, siden dette reduserer tømmingshastigheten fra magesekken. Er diaréen derimot malabsorbtiv vil et økt fettinntak ikke nødvendigvis være så bra. MCT-fett absorberes lettere enn annet fett, og kan være en fin energikilde i denne situasjonen."
  },
  {
    "objectID": "artikler/diare-forstoppelse-gass.html#forstoppelse",
    "href": "artikler/diare-forstoppelse-gass.html#forstoppelse",
    "title": "Diaré, forstoppelse og gass – hva kan du gjøre?",
    "section": "Forstoppelse",
    "text": "Forstoppelse\nForstoppelse er et av de vanligste symptomene i den vestlige verden. Definisjonen av forstoppelse går på lav frekvens og vanskeligheter i forbindelse med avføring, men subjektiv opplevelse av å være forstoppet er nok til at man bør gjøre noe med det, siden ubehaget med hard avføring og følelsen av ufullstendig tømming ofte er langt mer plagsom enn det at man må sjelden på do.\nÅrsakene til forstoppelse er mange, og inkluderer faktorer knyttet til både livsstil, kosthold og sykdom. De vanligste årsakene til forstoppelse hos friske er fysisk inaktivitet, det å bevisst ignorere trangen til å gå på do, for lite fiber, for lite væske og medikamentbruk.  Av medikamenter er overdreven bruk av avføringsmidler eller opiater de vanligste årsakene. En del sykdomstilstander har også forstoppelse som symptom, men disse går jeg ikke inn på i denne omgang.\n\nHva kan vi gjøre med dette?\nEtter å ha ekskludert sykdom som underliggende årsak er det et par ting man kan gjøre. For det første kan det å få i seg mer fiber og væske være effektivt, i tillegg til å være fysisk aktiv og ikke ignorere trangen til å gå på do når den melder seg.\n\nSpis mer fiber. Fiber binder til seg væske og øker massen på avføringen. Fullkornsprodukter, frukt, grønnsaker, belgfrukter og nøtter er gode kilder til fiber.\nDrikk mer væske. Sammen med fiberet kan væsken gjøre avføringen mykere, noe som letter prosessen.\nFysisk aktivitet stimulerer muskelbevegelser i tarmsystemet, noe som kan bedre situasjonen."
  },
  {
    "objectID": "artikler/diare-forstoppelse-gass.html#gass",
    "href": "artikler/diare-forstoppelse-gass.html#gass",
    "title": "Diaré, forstoppelse og gass – hva kan du gjøre?",
    "section": "Gass",
    "text": "Gass\nGassproblematikk kan være plagsomt, mest for den som rammes, men også for andre som befinner seg i nærheten. I tillegg til at dette kan være smertefullt, kan det altså også oppleves som et sosialt problem.\nÅrsakene til økt gassmengde i tarmsystemet kan være mange, men enkelt forklart dreier det seg enten om økt tilførsel eller redusert utskillelse av gass. Tilførsel av gass skjer på flere måter, enten ved at vi svelger luft (aerofagi), eller at gassen dannes av bakteriene som finnes i tarmsystemet når de fermenterer partikler fra maten vi spiser. Vi kan gjøre ganske lite med luften vi svelger, annet enn å tygge med munnen lukket og ikke kaste i oss maten. Produksjonen av gass i tarmen kan vi i større grad påvirke med maten vi spiser. Utskillelsen av gass skjer via velkjente veier som raping og flatulens, men en god del av gassen forlater kroppen via luften vi puster ut. En del av gassen absorberes nemlig i tarmen og forlater kroppen via lungene.\nI en frisk tarm vil vi finne omtrent 200 mL gass, som vil bestå av nitrogen, oksygen, karbondioksid, hydrogen og metan. Problemer tilknyttet gass vil komme som en konsekvens av at mengden gass øker. Dette kan medføre at man raper og fiser mer, som er en fysiologisk prosess for å bli kvitt denne gassen. Smertene kommer som følge av at gassen fyller opp tarmen, og nervefibre i tarmveggen sender smertesignaler til hjernen når tarmen utvider seg. Vi tåler utvidelse av tykktarmen i langt større grad enn utvidelse av tynntarmen.\n\nHva kan vi gjøre med dette?\nGassen som dannes av bakteriene i tarmen skjer ved fermentering av ufordøyde karbohydrater. Dette kan være snakk om fiber eller f.eks. laktose eller fruktose dersom vi fordøyer disse dårlig. Sukkeralkoholer som finnes i en del sukkerfrie pastiller/tyggis og fritt i noe frukt og grønnsaker kan også gi økt gassproduksjon.\nGenerelle kostråd som kan gi effekt kan være:\n\nSpis sakte og tygg maten skikkelig med munnen lukket. Dette vil redusere mengden luft du svelger, og vil også lette fordøyelsen siden maten blir bedre oppdelt mekanisk.\nReduser inntaket av fermenterbare karbohydrater. Disse kan du lese mer om i artikkelen om irritabel tarm og FODMAP\nUnngå høyt inntak av fiber, da dette kan øke gassproduksjonen.\nØk inntaket av fett. Dette vil senke hastigheten på tømmingen fra magesekken, og dermed får vi bedre tid til å fordøye karbohydratene i tarmen siden de vil komme i mindre doser. Dette kan også gi økt retensjon av gass som ligger i tarmen, så hovedprioriteten blir å redusere på det som skaper gassen i utgangspunktet.\n\nDisse rådene kan være veldig nyttige dersom du har mye gassrelaterte plager. Først og fremst kan de redusere ubehaget, men de kan også gjøre sosiale sammenkomster litt mer behagelige.\nReferanser:\n\nMahan L, Escott-Stump S, Raymond J: Krause’s Food and the Nutrition Care Process: Elsevier Sanders; 2012.\n\nForelesninger"
  },
  {
    "objectID": "artikler/egenbehandling-belastningsskader-2.html",
    "href": "artikler/egenbehandling-belastningsskader-2.html",
    "title": "Egenbehandling ved belastningsskader - del 2",
    "section": "",
    "text": "En grei og litt glemt teknikk som kan brukes ved belastningsskader er lett trening med høyt repetisjonsantall. Det er desverre ikke gjort så mye forskning på dette, men det er flere ting som indikerer at en slik tilnærming kan være verdt å teste ut.\nLes også: Egenbehandling ved belastningsskader - del 1\nFordeler:\nNår det gjelder valg av øvelser bør man styre unna de største baseøvelsene som knebøy, frontbøy, markløft, olympiske løft osv. Mindre belastende baseøvelser som benkpress, armhevinger, sittende roing, utfall og lignende kan passe bra."
  },
  {
    "objectID": "artikler/egenbehandling-belastningsskader-2.html#eksempler-på-tilnærminger",
    "href": "artikler/egenbehandling-belastningsskader-2.html#eksempler-på-tilnærminger",
    "title": "Egenbehandling ved belastningsskader - del 2",
    "section": "Eksempler på tilnærminger",
    "text": "Eksempler på tilnærminger\nUt ifra hvilke smerter du opplever, kan øvelsesvalget tilpasses din situasjon. Her er noen eksempler på hvordan det kan se ut.\nSkulderskade: smerter ved utførelse av dips, benkpress med bredt grep og sidehev.\n\n3xTF (teknisk failure) facepulls med litt under halve av 1 RM.\n3xTF armhevinger smalt grep evt på knær om du greier under 20 vanlige på tærne.\n3xTF sett sittende roing i kabeltrekk med vekt litt under halve av 1 RM\n\nKneskade: Kneet faller innover og er smertefullt under utførelse av knebøy.\n\n3xTF step-up med manualer som du greier minst 30 ganger på hvert bein i første sett\n3xF (vanlig failure) nordic hamstrings\n3xTF seteløft på ett bein eller med vektstang like nedenfor midja.\n\nTeknisk failure er en betegnelse som betyr at du ikke klarer å utføre flere repetisjoner med god teknikk, og derfor stopper settet. Ved vanlig failure gir du deg når du ikke klarer flere repetisjoner i det hele tatt."
  },
  {
    "objectID": "artikler/egenbehandling-belastningsskader-2.html#er-dette-i-seg-selv-nok",
    "href": "artikler/egenbehandling-belastningsskader-2.html#er-dette-i-seg-selv-nok",
    "title": "Egenbehandling ved belastningsskader - del 2",
    "section": "Er dette i seg selv nok?",
    "text": "Er dette i seg selv nok?\nDenne behandlingen bør selvfølgelig også kombineres med andre tiltak, som tøying og egenmassasje (tennisball, skumrulle, av kjæresten osv). I tillegg kan man gjøre enkle grep i kostholdet som kan dempe betennelser, som f.eks. å tenke på balansen mellom omega-3 og omega-6.\nKilder:\n1. http://www.sciencedaily.com/releases/2012/04/120430105358.htm\n\nHar du smerter og lurer på om dette kan være noe for deg, eventuelt hvilke øvelser du bør velge? Still spørsmålet i kommentarfeltet, så svarer Eivind etter beste evne!"
  },
  {
    "objectID": "artikler/en-sko-til-alle.html",
    "href": "artikler/en-sko-til-alle.html",
    "title": "En sko til alle?",
    "section": "",
    "text": "De siste årene har informasjon om helse, trening og kosthold eksplodert. Ingen av temaene er nye, og selv om kunnskapsgrunnlaget hele tiden blir bredere, så finnes det flere tiår med solid forskning. Likevel virker det som temaene til stadighet blir mer populære og “alle” skal ha en mening. I dette innlegget vil jeg drøfte det jeg anser som et problem med akkurat dette.\nDet er flott at disse temaene er i vinden. Mange kan med fordel øke kunnskapen sin, og med tanke på helse og velvære er dette nyttig viten. Imidlertid dukker det stadig opp nye “eksperter” som har funnet noe som fungerer for dem og opptrer som autoriteter som skal belære andre om den unisone fasiten. Forklaringsmodellene er ofte enkle, men glimrer med sitt fravær av anatomi og fysiologi. De går i strupen på flere tiår med forskning, de rakker ned på sine motstandere, og baserer mye av det de skriver på stråmenn og anekdoter. Jeg tenkte å ta for meg noen tema som ser ut til å være temmelig dagsaktuelle."
  },
  {
    "objectID": "artikler/en-sko-til-alle.html#konklusjon",
    "href": "artikler/en-sko-til-alle.html#konklusjon",
    "title": "En sko til alle?",
    "section": "Konklusjon",
    "text": "Konklusjon\nDet finnes nesten aldri en kur, en fasit, en måte. Ting er mer komplekst enn hva mange liker å tro. Jeg skulle oppriktig ønske at f.eks LDN kurrerte MS, men mange som har prøvd LDN ved MS ble dessverre ikke friske. Mange som brukte nonijuice følte ikke energistrømmene i kroppen, mange opplevde ingen effekt overhodet. Med tanke på økonomi, personlige tragedier ved sykdom osv hadde ingenting vært bedre om det fantes unisone kurer, men dessverre er det ikke slik. Det betyr ikke at vi dermed kan avfeie alle slike påstander og tull og tøys, da en del av dem har  en kjerne av sannhet. Men denne sannheten blåses ut av proposjoner, gjerne av folk som selger aktuelle produkt som “hjelper”. Placeboeffekten undervurderes også, og det er nesten litt rart at mange “alternative” ser ut til å mislike den så sterkt…\nFolk er forskjellige og ting har ulike årsaker. Det viktigste både ufaglærte og faglærte bør ta med seg i ryggsekken er respekten for valgene folk gjør, selv om man kan være uenig i dem. Helsepersonell kan f.eks. fraråde en med KOLS å røyke, og nekte han/henne å få oksygen i hjemmet, men de må likevel respektere brukeren for valget han/hun tar. Akkurat som at ingen sko passer alle så finnes det heller ikke løsninger som passer alle. Så flott at skoen passet din fot, men du bruker størrelse 41 og jeg bruker 44…\nRelevant lesestoff:\nOpinion Stew (David Katz)\nKjenn dine begrensninger (Vegard Lysne)\nHvorfor pH-dietter og natronkurer ikke virker (Gunnar Tjomlid)\nEn pekefinger i flere retninger (Thomas Olsen)"
  },
  {
    "objectID": "artikler/energibalansen.html",
    "href": "artikler/energibalansen.html",
    "title": "Energibalansen - hva sier den egentlig?",
    "section": "",
    "text": "Energibalansen er en helt sentral faktor når det kommer til endringer i kroppsvekt, men det er mange misoppfatninger av hvordan denne skal tolkes, og mange har også gått til det steget at de ikke tror denne gjelder for oss mennesker. I denne artikkelen skal jeg prøve å belyse hva denne likningen egentlig sier, hvordan den bør tolkes og hva du egentlig bør fokusere på når du prøver å endre kroppssammensetningen din."
  },
  {
    "objectID": "artikler/energibalansen.html#energibalanselikningen-og-dens-komponenter",
    "href": "artikler/energibalansen.html#energibalanselikningen-og-dens-komponenter",
    "title": "Energibalansen - hva sier den egentlig?",
    "section": "Energibalanselikningen og dens komponenter",
    "text": "Energibalanselikningen og dens komponenter\n\n\nEnergi inn – energi ut = endringer i kroppens energilagre.\n\nDersom det er en ubalanse i denne likningen, vil resultatet bli en endring i de totale energilagrene, siden energi verken kan oppstå eller forsvinne, bare overføres fra en form til en annen (termodynamikkens lover). Dette fører vanligvis til endringer i kroppsvekten. La oss se på de ulike komponentene i likningen.\nEnergi inn tilsvarer den energien som tilføres gjennom maten vi spiser.  Absolutt alt vil ikke absorberes i tarmen, og energi inn vil tilsvare den kjemiske energien som er tilgjengelig i maten vi spiser minus det som ikke tas opp. Normalt absorberes likevel så godt som alle næringsstoffene, slik at det du putter i munnen er et godt estimat for denne delen av likningen.\nEnergi ut tilsvarer all energi som forbrukes, og denne kan deles inn i flere faktorer. Basalforbrenningen, BMR (Basal Metabolic Rate), er kort fortalt den energien som kreves for å holde deg i live, altså for å opprettholde alle kroppslige funksjoner. Dersom du ligger helt i ro vil BMR stå for nesten hele energiforbruket ditt. I tillegg til BMR kommer energi forbrukt ved aktivitet, AEE (Activity Energy Expenditure), som innbefatter både trening og daglig aktivitet. Den siste faktoren er den energien som brukes for å metabolisere maten vi spiser, nemlig TEF (Termic Effect of Food).\nKroppens energilagre er all energien som er lagret i kroppen, altså i fettvev, glykogenlagre og muskelvev, med andre ord kroppens lagre av fett, karbohydrater og protein. Karbohydrater og protein binder vann i kroppen, mens fett i mindre grad gjør dette, så ved å endre på sammensetningen kan vekten forandres uten at det skjer noe med den totale energimengden.\nVi kan altså skrive likningen om til dette:\n\nEnergi inn – uabsorbert energi - BMR - TEF - AEE = endring i energilagrene\n\nSom du ser er likningen litt mer kompleks enn den ofte blir fremstilt som, og når det kommer til endringer i kroppsvekt er det også enda flere komponenter som spiller inn som kompliserer det store bildet ytterligere."
  },
  {
    "objectID": "artikler/energibalansen.html#endringer-i-kroppsvekt",
    "href": "artikler/energibalansen.html#endringer-i-kroppsvekt",
    "title": "Energibalansen - hva sier den egentlig?",
    "section": "Endringer i kroppsvekt",
    "text": "Endringer i kroppsvekt\nEndring av kroppsvekten kan skyldes en ubalanse mellom energi inn og energi ut, men det er også flere ting som spiller inn. Den mest sentrale faktoren her er vann, som ikke inneholder energi, men likevel veier omtrent en kg per liter. Endringer i kroppens vanninnhold kan føre til at vekten varierer en hel del, og dette skjer hos alle, hver eneste dag. Hvor mye vann kroppen holder på avhenger av mange faktorer, som størrelsen på glykogenlagrene (karbohydrater binder vann), kostholdets innhold av salt (salt binder vann), temperaturen (vi mister vann når vi svetter) og rett og slett hvor mye vann vi drikker. Disse faktorene er nøye regulert av kroppens homeostatiske mekanismer, noe som er nødvendig for at vi skal overleve.\nEn annen faktor som spiller inn på kroppsvekten er innholdet av mat i tarmer og magesekk. Siden tarmsystemet per definisjon ligger utenfor kroppen, vil ikke disse inngå i kroppens energilagre, men innholdet vil likevel slå ut på badevekten.\nSom du ser trenger ikke en endring av kroppsvekten å bety at det har vært en ubalanse mellom inntak og forbruk. Likevel vil overvekt alltid være et resultat av en positiv energibalanse over tid, siden det er grenser for hvor mye de andre faktorene kan påvirke vekten. Mange slankekurer fokuserer derfor på å redusere energiinntaket, for å dermed skape en negativ energibalanse, som vil føre til en reduksjon av kroppens energilagre og dermed vektnedgang."
  },
  {
    "objectID": "artikler/energibalansen.html#kroppsvev-og-lagret-energi",
    "href": "artikler/energibalansen.html#kroppsvev-og-lagret-energi",
    "title": "Energibalansen - hva sier den egentlig?",
    "section": "Kroppsvev og lagret energi",
    "text": "Kroppsvev og lagret energi\nEt kg kroppsfett inneholder omtrent 7000 kcal, og ved å oppnå et daglig underskudd på ca 500 kcal vil du i teorien gå ned ca. 0,5 kg i uken. Ved å bruke forskjellige kalkulatorer kan du beregne ditt energibehov, og mange er av den oppfatningen at det bare er å trekke 500 kcal fra denne og så er man i mål. Likevel vet vi fra studier på vektreduksjon at den reelle vektreduksjonen aldri blir like stor som man har estimert på forhånd, og dette kan i stor grad forklares med at inntak og forbruk ikke er uavhengige av hverandre.\nEt annet viktig poeng å ha i bakhodet når det gjelder det teoretiske vekttapet, er at dette baseres på at vektendringen utelukkende utgjøres av fettvev, noe som ikke skjer i praksis. En kg muskelvev inneholder bare omtrent 1200 kcal lagret energi, noe som gjør regnestykket litt annerledes. Om du utelukkende mister muskelmasse, vil et underskudd på 500 kcal/dag føre til et vekttap på nesten 3 kg i uken. Dette er selvfølgelig ikke realistisk, og bare ment som en illustrasjon på hvor disse tallene kommer fra. I en reell situasjon vil et vekttap bestå av både fettvev og muskelvev, og hvor mye som forsvinner av hver vil avhenge av mange faktorer som f.eks. om du trener styrke og om du har et tilstrekkelig proteininntak.\nLegg merke til at dette er snakk om energimengden som frigjøres ved å bryte ned kroppsvev. Å bygge opp den samme mengden kroppsvev vil kreve mer energi, siden det går med en del energi i oppbyggingsprosessen. Det kreves med andre ord mer enn 1200 kcal for å bygge opp en kg muskelvev, siden proteinsyntesen er energikrevende. Oppbygging og nedbryting kan derfor ikke sammenlignes direkte.\nOm du er i energibalanse kan det likevel skje endringer i kroppssammensetningen og vekten, f.eks. ved at man mister fettvev og bygger muskelvev, mens den totale mengden lagret energi forblir den samme. På denne måten kan man oppnå gunstige effekter på kroppssammensetningen (mindre fett, mer muskler) uten at vekten går ned, og siden muskelvev har høyere massetetthet enn fettvev vil du oppleve at du blir tynnere på samme vekt. En slik endring i kroppssammensetningen vil ha mange positive effekter, som høyere basalforbrenning, bedre insulinsensitivitet/glukosetoleranse og selvfølgelig et mer atletisk utseende."
  },
  {
    "objectID": "artikler/energibalansen.html#hva-er-overvekt",
    "href": "artikler/energibalansen.html#hva-er-overvekt",
    "title": "Energibalansen - hva sier den egentlig?",
    "section": "Hva er overvekt?",
    "text": "Hva er overvekt?\nOvervekt er per definisjon en opphopning av fettvev, og defineres ut ifra BMI-grenser. Fettvevet er vårt soleklart største energilager, så en positiv energibalanse over tid vil resultere i at vi legger på oss fettvev.\nBMI er ikke et godt selvstendig mål for enkeltindividet, siden det ikke tar hensyn til kroppssammensetningen, så i stedet for å se på vekten isolert, bør man derfor også ta hensyn til endringer i kroppssammensetningen. En økning av muskelmassen vil som nevnt være positivt for insulinsensitiviteten, mens en økning av fettmassen vil ha negative effekter. Hvis vekten står stille mens kroppsstørrelsen går ned, er dette et tegn på at du reduserer fettmassen din, siden en kg fett tar mer plass enn en kg muskler. Derfor er det nyttig å ta i bruk målebånd i tillegg til vekten når du skal bedømme resultatene dine!"
  },
  {
    "objectID": "artikler/energibalansen.html#retrospektiv-og-prospektiv-bruk-av-energibalanselikningen",
    "href": "artikler/energibalansen.html#retrospektiv-og-prospektiv-bruk-av-energibalanselikningen",
    "title": "Energibalansen - hva sier den egentlig?",
    "section": "Retrospektiv og prospektiv bruk av energibalanselikningen",
    "text": "Retrospektiv og prospektiv bruk av energibalanselikningen\nEn årlig vektøkning på 1 kg fett tilsvarer et gjennomsnittlig energioverskudd på 20 kcal/dag. Ut ifra dette kan vi derfor si at dersom du har gått opp en kg på et år, har du i gjennomsnitt spist 20 kcal mer enn du har forbrent hver dag det siste året. Dette er en retrospektiv (tilbakeskuende) måte å bruke energibalansen på, der vi tar utgangspunkt i endringen i vekt, og dermed kan si noe om hvordan energibalansen har vært.\nRen logikk vil da si at dersom du hver dag spiser 20 kcal mindre enn du forbrenner, så vil resultatet være at vekten i løpet av et år går ned 1 kg fettmasse. Dette er riktig, men denne måten å tolke likningen på har gitt grunnlag for en litt kreativ mistolkning av dette med å gå ned i vekt, som ignorerer det at inntak og forbruk påvirker hverandre. Det hevdes gjerne at dersom inntaket reduseres eller forbruket økes med x antall kalorier hver dag vil effekten bli at vekten endrer seg y antall kg. En prospektiv (fremskuende) tolkning av energibalansen forutsetter at inntak og forbruk er uavhengige variabler, noe de ikke er, så å fokusere på inntak og forbruk hver for seg blir derfor nytteløst. Fokuset må heller ligge på den totale energibalansen.\nMange slankemetoder bruker en overforenklet versjon av energibalanselikningen, der det fokuseres på inntak og forbruk som uavhengige faktorer. Nå skjønner du hvorfor dette ikke er optimalt, og neste gang du ser et sensasjonsoppslag i en avis om hvor mye du vil gå ned i vekt på et år ved å f.eks. bytte fra fet til mager ost, kan du med god samvittighet le og vite at dette langt ifra er realistiske estimater."
  },
  {
    "objectID": "artikler/energibalansen.html#hvordan-inntak-og-forbruk-påvirker-hverandre",
    "href": "artikler/energibalansen.html#hvordan-inntak-og-forbruk-påvirker-hverandre",
    "title": "Energibalansen - hva sier den egentlig?",
    "section": "Hvordan inntak og forbruk påvirker hverandre",
    "text": "Hvordan inntak og forbruk påvirker hverandre\nDen sterkeste sammenhengen mellom inntak og forbruk er gjennom TEF. I gjennomsnitt vil 10 % av energien i et sammensatt måltid gå med til å fordøye og metabolisere maten. Dette vil si at ved å redusere inntaket med 500 kcal, så vil du samtidig redusere forbruket med ca. 50 kcal, slik at totaleffekten blir et energiunderskudd på 450 kcal.\nEt redusert matinntak vil likevel føre til en negativ energibalanse så lenge det ikke skjer motvirkende endringer på forbrukssiden. En lavere kroppsvekt vil derimot i sin rekke redusere forbruket, både på grunn av en lavere muskelmasse og fordi det kreves mindre energi å bevege en lettere kropp. I gjennomsnitt er det estimert at det totale energiforbruket reduseres med 13 kcal for hver kg du mister, som skyldes en kombinasjon av redusert BMR og AEE.\nEt økt forbruk av energi ved trening vil også kompenseres for, og det er to alternativer. Enten kan det forekomme er et økt energiinntak som følge av at man blir mer sulten, eller så kan det føre til en reduksjon i energiforbruket senere på dagen fordi man er sliten og gjerne finner veien til sofaen. Studier på totalt energiforbruk viser at den totale økningen i forbruket er mindre enn den energimengden som brukes på trening, noe som beviser at det skjer en kompensasjon i form av redusert forbruk ellers i døgnet. I tillegg viser det seg at vekttapet ikke samsvarer med den totale økningen i energiforbruk, noe som tyder på at det også skjer en kompensasjon på inntakssiden.\nBåde å spise mindre og å trene mer vil altså gi en effekt på energibalansen, men det er greit å være klar over at det forekommer kompensasjonsmekanismer for å utligne endringen. Hvis du velger å trene mer for å gå ned i vekt er det derfor viktig å være bevisst på at du ikke ender opp med å sitte mer i sofaen i etterkant av treningen eller kompenserer med å spise mer. Og om du velger å satse på å spise litt mindre, så må du være bevisst på at dette ikke går utover aktivitetsnivået. En kombinasjon av de to strategiene vil som oftest være det beste valget."
  },
  {
    "objectID": "artikler/energibalansen.html#hvordan-benytte-energibalanselikningen",
    "href": "artikler/energibalansen.html#hvordan-benytte-energibalanselikningen",
    "title": "Energibalansen - hva sier den egentlig?",
    "section": "Hvordan benytte energibalanselikningen",
    "text": "Hvordan benytte energibalanselikningen\nNå som du er klar over at de ulike komponentene i energibalanselikningen påvirker hverandre skjønner du at det ikke er særlig hensiktsmessig å se på enkeltfaktorer isolert, som inntak eller forbruk. Siden det er tre komponenter, må du rett og slett ta utgangspunkt i begge sider av saken for at det skal gi noen mening.\n\nEnergi inn – uabsorbert energi - BMR - TEF - AEE = endring i energilagrene\n\nVed å endre på en faktor så kommer du ikke bort ifra at det vil skje kompensasjoner i en eller flere av de andre faktorene, noe som illustrerer hvorfor de faktiske endringene i kroppsvekt sjelden vil samsvare med hva man har beregnet på forhånd!\nDet er også viktig å tenke at energibalansen bare gir mening om du benytter den over tid. Energibalansen er nemlig aldri null, men veksler mellom å være positiv og negativ i løpet av dagen og fra dag til dag. Endringer i kroppsvekt krever en ubalanse mellom inntak og forbrukssiden over tid. De fleste overvektige har i likhet med normalvektige en stabil vekt over tid, noe som betyr at de er i energibalanse, bare denne har inntruffet på en høyere kroppsvekt. En overvektig person trenger derfor ikke å spise noe mer enn en normalvektig, men på et eller annet tidspunkt har inntaket over tid overskredet forbruket, slik at overvekten har oppstått.\nTiltak som bare fokuserer på den ene siden av likningen vil sjelden føre til langvarige resultater, og det er derfor viktig å heller fokusere på totaleffekten på energibalansen. Å fokusere på å velge matvarer med en lavere energitetthet, som lavfettprodukter, virker som en fornuftig idé dersom du ser på energiinntaket isolert. Likevel vet vi fra studier at en reduksjon i karbohydratinntaket og en økning i fettinntaket vanligvis fører til et lavere energiinntak totalt sett, slik at effekten på energibalansen ikke nødvendigvis reflekterer energiinnholdet i en enkelt matvare.\nEt godt eksempel på dette er nøtter, som er energirike men likevel er assosiert med et lavere totalt energiinntak når det spises i moderate mengder. Mindre energitett mat kan igjen være assosiert med et høyere totalt energiinntak, noe som understreker viktigheten av å fokusere på matens totale effekt på energiinntaket fremfor energiinnholdet i hver enkelt matvare."
  },
  {
    "objectID": "artikler/energibalansen.html#oppsummering",
    "href": "artikler/energibalansen.html#oppsummering",
    "title": "Energibalansen - hva sier den egentlig?",
    "section": "Oppsummering",
    "text": "Oppsummering\n\nEnergibalanselikningen er mer kompleks enn den ofte fremstilles som.\nInntak og forbruk av energi er ikke uavhengige variabler, og endringer i det ene fører til kompensasjoner i det andre.\nDet er flere faktorer enn energibalansen som påvirker kroppsvekten på kort sikt, blant annet væskebalansen og mengden ufordøyd mat i magesekk og tarm.\nVanlige estimater på vektnedgang forutsetter at vektnedgangen utelukkende kommer fra fettvev, noe som sjelden er tilfelle.\nDu bør fokusere på effekten på kroppssammensetningen, ikke bare tallet på vekten. Bruk derfor målebånd i tillegg for å avgjøre om du har mistet fettvev eller ikke.\nDu bør fokusere på det store bildet, ikke på inntak eller forbruk isolert sett.\nSett sammen kostholdet av matvarer som gir deg god metthet, som tillater deg å redusere det totale energiinntaket, ikke fokuser på energiinnholdet i den enkelte matvaren! En individuell tilpasning er nødvendig for å oppnå gode resultater.\n\nReferanser:\n\nHall, K.D., et al., Energy balance and its components: implications for body weight regulation. Am J Clin Nutr, 2012. 95(4): p. 989-94.\nSchoeller, D.A., The energy balance equation: looking back and looking forward are two very different views. Nutr Rev, 2009. 67(5): p. 249-54.\nhttp://www.bodyrecomposition.com/fat-loss/the-energy-balance-equation.html"
  },
  {
    "objectID": "artikler/fedmekirurgi.html",
    "href": "artikler/fedmekirurgi.html",
    "title": "Fedmeoperasjon av unge, en akseptabel løsning?",
    "section": "",
    "text": "Torsdag 23.februar var det duket for debatt på NRK , og temaet var fedmeoperasjoner. I panelet fant vi blant annet helsedirektør Bjørn Inge Larsen, trimdronningen Kari Jaquesson, helsepolitiske talsmenn og leder for landsforeningen for overvektige, Jørgen Foss, som nå har bestemt seg for å gjennomføre fedmekirurgi. I publikum satt flere personer som hadde gjennomført slike operasjoner, som fortalte om sine erfaringer.\nDenne debatten kom opp på grunnlag av at senter for sykelig overvekt nå åpner for å utføre fedmekirurgi på ungdom i alderen 13-18. Er dette virkelig et akseptabelt alternativ? Lege og forfatter Andreas Eenfeldt gikk for en stund siden ut i avisen og uttrykte sin motstand mot disse operasjonene. Her er mine tanker om hvordan denne problematikken bør angripes!"
  },
  {
    "objectID": "artikler/fedmekirurgi.html#er-fedme-en-sykdom",
    "href": "artikler/fedmekirurgi.html#er-fedme-en-sykdom",
    "title": "Fedmeoperasjon av unge, en akseptabel løsning?",
    "section": "Er fedme en sykdom?",
    "text": "Er fedme en sykdom?\nOvervekt og fedme er et resultat av en positiv energibalanse over tid, som har ført til at kroppen har lagret overskuddsenergien som fett. Overvekten øker risikoen for en rekke følgesykdommer som diabetes, hjerte/kar-sykdom og kreft, og vektnedgang alene vil redusere risikoen for disse sykdommene betraktelig. Ved siden av å kutte røyken, er det å gå ned i vekt helt klart et av de viktigste tiltakene du kan gjøre for å forbedre din egen helse, såfremt du ikke fra før er normalvektig. Vektnedgang påvirker en del risikofaktorer for sykdom direkte, blant annet blodtrykk, fordelingen av fettstoffer i blodet og insulinresistens, så det er absolutt mange gode grunner til å gjøre tiltak.\nJeg vil ikke si at fedme i seg selv er en sykdom, men det er absolutt et symptom på at noe er galt. Årsakene til fedme er mange, og alle har sin egen historie. Likevel er mekanismen den samme, nemlig at kroppen er tilført mer energi enn det som er forbrukt, men årsakene til at denne ubalansen har oppstått kan være ulik fra person til person. Tradisjonelt sett er teorien at vi spiser for mye og beveger oss for lite, men råd om å spise mindre og trene mer har likevel ikke klart å bremse utviklingen av fedmeepidemien. Kanskje er det på tide å tenke annerledes!"
  },
  {
    "objectID": "artikler/fedmekirurgi.html#hvorfor-spiser-vi-mer",
    "href": "artikler/fedmekirurgi.html#hvorfor-spiser-vi-mer",
    "title": "Fedmeoperasjon av unge, en akseptabel løsning?",
    "section": "Hvorfor spiser vi mer?",
    "text": "Hvorfor spiser vi mer?\nAt en som har blitt overvektig har spist mer enn det som har blitt forbrukt er åpenbart, og er bare et eksempel på de termodynamiske lovene i praksis. Dette sier imidlertid ikke noe som helst om årsakene til hvorfor denne personen har havnet i denne situasjonen, og det er for meg åpenbart at dette kommer som en følge av at noe annet er i ubalanse. Mennesker flest spiser seg ikke bevisst til en sykelig overvekt, og spesielt gjelder dette for barn. Et ensidig fokus på at man har spist for mye og beveget seg for lite danner et bilde av at overvektige er svake mennesker som mangler viljestyrke, noe som ikke akkurat bidrar konstruktivt til å løse problemet.\nDet kan være mange årsaker til at en person spiser for mye i forhold til forbruket, og det er helt klart individuelle forskjeller ute å går. En årsak kan være at vi lever i et samfunn som flommer over av god og velsmakende mat, noe som rent evolusjonært er veldig unaturlig for mennesket. Likevel holder de aller fleste en stabil vekt over tid, noe som taler imot at dette er hovedproblemet. At de fleste holder en stabil vekt år etter år (selv om denne er for høy), betyr at det er en balanse mellom inntak og forbruk, og at denne på et eller annet tidspunkt har vært forskjøvet slik at man har gått opp i vekt.\nEn annen grunn kan være at maten vi spiser påvirker hvor mye vi spiser, og at mange rett og slett spiser helt feil mat i forhold til hva vi er tilpasset. En liten tur i butikken rundt lunsjtider sier meg at dette med stor sannsynlighet er en av hovedårsakene! På landsbasis får vi i gjennomsnitt i oss like mye energi fra tilsatt sukker som fra protein! Lettopptakelige, høyglykemiske karbohydrater gir en kraftig insulinrespons, som igjen påvirker de andre hormonene. Et svingende blodsukker kan også bidra til at vi blir mer sultne og dermed spiser mer. Jeg er ikke i tvil om at den moderne industrimaten med mye raffinerte karbohydrater og dårlig fett er skyld i mange av dagens helseproblemer!"
  },
  {
    "objectID": "artikler/fedmekirurgi.html#dårlige-tendenser-i-samfunnet",
    "href": "artikler/fedmekirurgi.html#dårlige-tendenser-i-samfunnet",
    "title": "Fedmeoperasjon av unge, en akseptabel løsning?",
    "section": "Dårlige tendenser i samfunnet",
    "text": "Dårlige tendenser i samfunnet\nOvervekt og fedme rammer stadig yngre mennesker, og i 2010 var hver 5. tredjeklassing definert som overvektig eller fet. Denne utviklingen må bremses om vi ikke ønsker å se en nedgang i den stadig økende levealderen. Det som tidligere het gammelmannsdiabetes heter nå diabetes type 2, siden det ikke lenger bare rammer eldre.\nHvis vi ser på dagens samfunn, så er det mye å gripe fatt i. Foreldre generelt har veldig mye å gå på når det gjelder barnas kosthold, og små justeringer kan være gull verdt i forebyggingen av overvekt. Det verste jeg ser er små barn som blir servert brus eller juice på tåteflasken, lenge før de er store nok til å få med seg annet enn at “hey, dette var digg”. Når vi vet hva sukker i flytende form gjør med helsen vår, så har jeg problemer med å skjønne hvorfor dette i det hele tatt trenger å være en problemstilling! Det tradisjonelle lørdagsgodtet er for lengst gått av med pensjon og erstattet med hverdagsgodtet, og helgen som tidligere varte i to dager, varer nå halve uken. Hver dag er en fest!\nHvem har ikke sett små barn som blir servert søte kjeks eller drops når de er med foreldrene i butikken, bare for at de skal være stille og oppføre seg? Når et barn ikke vil spise det som serveres til middag, er mange foreldre snare med å finne frem mindre sunne alternativer, for barnet må jo spise noe! Denne mentaliteten kan gjøre mer skade enn godt, og jeg er rimelig sikker på at dette er å gjøre barnet en enorm bjørnetjeneste. Å lære barnet at dersom det ikke spiser det som serveres så kommer godsakene på bordet, er med å innarbeide dårlige vaner, og som kjent er disse vonde å vende! Om et barn ikke vil spise middag, så er det faktisk en mulighet for at det ikke er sulten!  Jeg har enda tilgode å høre om et barn som har sultet seg, og ingen tar skade av å gå sulten innimellom. Sett heller fram maten igjen litt senere, så skal du se at det blir spist. Man skal selvfølgelig være oppmerksom på underernæring og eventuelle sykdommer, men det er ingen grunn til å bli hysteriske før det er grunn til det!\nNår det gjelder fysisk aktivitet er det ikke tvil om at denne er redusert sammenlignet med tidligere, både for barn og voksne. Det er ikke mange år siden det var vanlig å sykle eller gå til skolen, men i dag er dette unntaket heller enn regelen. Foreldre kjører barna til og fra skole og andre aktiviteter, for det å gå langs veien er jo livsfarlig. I tillegg stjeler tv, tv-spill og pc en stadig større del av hverdagen, noe som ytterligere reduserer den fysiske aktiviteten. På toppen av det hele finnes det også foreldre som holder barna hjemme når klassen skal på gåtur, siden det selvfølgelig ikke er forsvarlig å gå tur i skogen på ujevnt underlag når det i tillegg er vått ute."
  },
  {
    "objectID": "artikler/fedmekirurgi.html#hva-med-slankedietter",
    "href": "artikler/fedmekirurgi.html#hva-med-slankedietter",
    "title": "Fedmeoperasjon av unge, en akseptabel løsning?",
    "section": "Hva med slankedietter?",
    "text": "Hva med slankedietter?\nEn fedmeoperasjon er naturligvis siste utvei. Den tradisjonelle måten å gå ned i vekt på er tross alt å gjøre endringer i kostholdet og/eller aktivitetsnivået, og her finnes det et utall fremgangsmåter. Staten kaster nemlig ikke fedmeoperasjoner etter folk; det er en forutsetning at man først har gjort noen ærlige forsøk på å gå ned i vekt på gamlemåten. Om du ikke har gjort dette, vil du heller ikke få innvilget operasjon.\nAlle dietter fungerer bare så lenge man holder seg til dem. Går man tilbake til gamle synder, kommer med stor sannsynlighet også den gamle overvekten tilbake, og gjerne med renter. Det er derfor helt essensielt å finne en livsstil som tillater moderasjon i energiinntaket samtidig som risikoen for å gå på en smell reduseres ved at man unngår å gå rundt sulten. Det er heller ikke til å stikke under en stol at fysisk aktivitet er viktig i en helhetlig sunn livsstil, selv om det ikke i seg selv har en stor innvirkning på vekten.\nRent forskningsmessig er fedmeoperasjoner det eneste som har vist seg å gi varig vektnedgang for større grupper, men disse tallene må tas med en hel bøtte salt. I studier som sammenligner ulike dietter presenteres resultatene som oftest i form av “intention to treat”, noe som betyr at alle forsøkspersonene blir med i sluttanalysen uavhengig av om de har fulgt diettene eller ikke. Det gjennomsnittlige vekttapet i slike studier er langt fra imponerende, men om man ser bak tallene så består resultene av noen som har gått ned mye i vekt og andre som har gått ned minimalt eller eventuelt gått opp. Disse resultatene viser derfor ikke effektene av å følge de respektive diettene, men effektene av å bli bedt om å følge den aktuelle dietten. Det kan være mange årsaker til at mange velger å ikke følge dietten, og det kan være så enkelt som at man blir plassert på en diett man ikke er interessert i å gjennomføre."
  },
  {
    "objectID": "artikler/fedmekirurgi.html#hva-er-løsningen",
    "href": "artikler/fedmekirurgi.html#hva-er-løsningen",
    "title": "Fedmeoperasjon av unge, en akseptabel løsning?",
    "section": "Hva er løsningen?",
    "text": "Hva er løsningen?\nDet er rimelig naivt å tro at det er en enkelt løsning på fedmeproblematikken, og en individuell tilnærming vil være ytterst nødvendig. Samtidig er det en del tiltak som garantert vil være med på å bremse utviklingen, og det er her mesteparten av ressursene bør settes inn.\nDet er viktig å gripe fatt i problemstillingen på et tidlig tidspunkt, og opplysning om kosthold rettet mot foreldre burde være det første steget. Statlig/kommunal påvirkning av hva som serveres av mat i barnehager vil også være et godt tiltak, da barna tross alt tilbringer store deler av dagene her.\nI debatten på tv ble et økt fysisk aktivitetsnivå i skolen nevnt, og politikerne kunne bekrefte at det jobbes for at man i hele grunnskolen skal ha en times fysisk aktivitet daglig. Dette vil være et kjempetiltak, forutsatt at det legges opp på en måte som inkluderer alle og motiverer til en fysisk aktiv hverdag.\nNoe som også kan settes i gang er prispolitiske tiltak og opplysningskampanjer, som kan bidra til å vri forbruket over på sunnere matvarer. Når vi vet hvor godt nøkkelhullsordningen har fungert for å vri forbruket over på de merkede varene, er dette et bevis for at denne fremgangsmåten fungerer. Her vil det være fornuftig å starte med de tingene alle er enige om, som å prøve å øke forbruket av frukt, grønnsaker og rene, ubehandlede proteinkilder og å redusere inntaket av tilsatt sukker og hurtigmat. Hvert lille skritt vil være gull verdt i den store sammenhengen, så det er bare å begynne i den ene enden.\nI denne sammenhengen føler jeg også at det må understrekes at det faktisk ikke er så dyrt å spise sunt. Frosne grønnsaker koster nesten ingenting, og gode proteinkilder som sei, torsk, kylling og karbonadedeig har også en hyggelig kilopris. Man sier gjerne at frukt koster så mye, men sammenlignet med kiloprisen på smågodt, sjokolade og chips er det ikke noe å klage på. Vann som tørstedrikk er også mye billigere enn både brus og jus. Selvfølgelig kan prisene bli mer gunstige, men det er ikke her skoen trykker. Vi nordmenn bruker en rekordliten andel av inntekten vår på mat, så om vi skal spare penger så har vi mange andre poster i budsjettet å ta fra!\nFedmekirurgi bør fortsatt være den absolutt siste utveien! Fokuset bør helt klart ligge på forebygging heller enn behandling, og jeg mener absolutt at det er her ressursene må settes inn! Operasjon av unge mennesker er ikke en akseptabel løsning, da det alltid vil være mange metoder de ikke har prøvd og som bør prøves før operasjon blir aktuelt. I tillegg må man i hvert enkelt tilfelle kartlegge hva som er årsaken til overvekten, og heller gå inn for å gjøre noe med denne. Å klare å overvinne overvekten på egenhånd vil også gi en følelse av mestring, som kan komme godt med senere i livet!\nHva mener du om fedmekirurgi for unge mennesker? Burde det prioriteres annerledes?"
  },
  {
    "objectID": "artikler/fiber-awesome.html",
    "href": "artikler/fiber-awesome.html",
    "title": "Hvorfor Fiber er Awesome",
    "section": "",
    "text": "Fiber er et komplekst karbohydrat som har fått mye oppmerksomhet de siste årene, fra både offentlig hold og ellers grunnet dets gunstige helseeffekter. Vi mennesker har ikke verktøyene tilgjengelig for å bryte ned og nyttiggjøre oss fullt ut av dette næringsstoffet, men likevel er det slik at fiber bidrar med en liten andel energi og kan vise seg spesielt gunstig for tarmen vår."
  },
  {
    "objectID": "artikler/fiber-awesome.html#en-kort-innføring",
    "href": "artikler/fiber-awesome.html#en-kort-innføring",
    "title": "Hvorfor Fiber er Awesome",
    "section": "En kort innføring",
    "text": "En kort innføring\nSom nevnt innledningsvis er fiber en samlebetegnelse for karbohydrater vi mennesker ikke er i stand til å fordøye. Fordøyelsesenzymene i tarmen klarer med andre ord ikke å kappe dem i biter slik at det absorberes. Karbohydratene det dreier seg om er blant andre ulike typer stivelse, cellulose, lignan, pektiner og andre lignende molekyler.\nFiber deles videre inn i løselig og uløselig fiber. Løselig fiber er som navnet indikerer, løselig i vann, og mesteparten brytes ned av bakteriene i tarmen (som jeg kommer tilbake til om litt). Løselig fiber har en tendens til å forsinke tarmpassasjen noe. Uløselig fiber derimot, løses ikke opp i vann, bedrer tarmpassasje, og bearbeides i langt mindre grad av tarmbakteriene våre. Faktisk brytes kun 5-20% av uløselig fiber ned mot løselig fiber som nesten brytes ned fullstendig (2).\nOg hva så egentlig? Hva er det som er så fantastisk med karbohydrater vi ikke en gang kan fordøye? Vel, som jeg nevnte flere ganger i avsnittet over er spiller bakterier en sentral rolle her. Nedbrytningsproduktene som dannes når fiber brytes ned kan nemlig være svært gunstige for oss!"
  },
  {
    "objectID": "artikler/fiber-awesome.html#kortkjedete-fettsyrer",
    "href": "artikler/fiber-awesome.html#kortkjedete-fettsyrer",
    "title": "Hvorfor Fiber er Awesome",
    "section": "Kortkjedete fettsyrer",
    "text": "Kortkjedete fettsyrer\nKolon, eller tykktarmen ble tidligere ansett som en del av tarmen som bare absorberte vann og salter. Slik er det imidlertid ikke lenger. I tykktarmen sitter det nemlig trillioner av bakterier som overgår kroppens celler i antall. Disse bakteriene utøver en rekke helsefremmende funksjoner, deriblant nedbrytningen av fiber. De ulike typene karbohydrater som kommer til kolon tas opp av bakterierer og danner pyruvat via glukolysen og pentose-fosfat-veien. Etter flere intermediære steg vil kortkjedete fettsyrer produseres. Da i hovedsak acetat, propionat og butyrat. Kortkjedete fettsyrer består av 1-6 karbonatomer og kan også produseres fra bakteriell nedbrytning av peptider og enzymer (1).\nAv de ulike kortkjedete fettsyrene er det acetat og propionat som produseres i størst grad (1). Begge disse fettsyrene overføres til blodet fra tarmen. Acetat er en viktig kilde til kolesterolsyntese, men hvordan acetat fra fermentering i tarm påvirker lipidmetabolisme vet vi for øyeblikket lite om. Propionat derimot ser ut til å ha en lipidsenkende effekt og en lav acetat:propionat-ratio er assosiert med lavere lipidnivåer hos dem med type 2 diabetes (6).\nAv de tre kortkjedete fettsyrene som dannes er butyrat den viktigste (1,2,6). Butyrat foretrekkes som energisubstrat for tarmcellene i tykktarmen fremfor både glutamin og glukose. Denne fettsyren har blant annet en svært potent anti-inflammatorisk effekt. Butyrat hemmer nemlig aktivering av inflammatoriske transkripsjonsfaktorer i cellen, modulerer gentranskripsjon (epigenetiske mekanismer), i tillegg til at den påvirker en rekke mekanismer som hemmer utvikling av tarmkreft, deriblant celledeling og apoptose. Dermed kan det tenkes at for lavt innhold butyrat i seg selv kan spille en rolle i både innflammatoriske tarmsykdommer, irritabel tarm og tarmkreft. Nyere studier tyder helt klart på dette, og det har dessuten tidligere vært vist at lavt fiberinntak fører til at tarmen atrofierer."
  },
  {
    "objectID": "artikler/fiber-awesome.html#fiber-på-diett",
    "href": "artikler/fiber-awesome.html#fiber-på-diett",
    "title": "Hvorfor Fiber er Awesome",
    "section": "Fiber på diett",
    "text": "Fiber på diett\nSå, det er helt klart at nedbrytningsproduktene av fiber, og da spesielt butyrat, er svært positive for helsen vår. Men det oppstår gjerne situasjoner hvor fiberinntaket kan bli mangelfullt, som for eksempel på diett. Spiser man tradisjonell norsk kost, er fiberinntak sjeldent et problem med mindre brødet er helt hvitt. Spiser man derimot svært lite komplekse karbohydrater vil man gjerne unngå gode kilder til fiber som for eksempel fullkorn, men også frukt hos de som er tilhenger av den ketogene varianten.\nStudier har tidligere vist lavere bakteriell kolonisering i tykktarm hos dem som foretrekker et kosthold hvor karbohydrater er redusert så mye som mulig (3). En nylig publisert intervensjonsstudie viste også at andel kortkjedete fettsyrer hos deltakere som spiste lite karbohydrater (4%) var lavere enn hos dem som spiste mer karbohydrater (46%). Ingen symptomer ble detektert i studieperioden som kun gikk over åtte uker, men det kan tenkes at en videre reduksjon i kortkjedete fettsyrer hos dem som spiser lite karbohydrater potensielt kan ha en negativ effekt på tarmsystemet, som forfatterne av studien påpeker er vist tidligere.\nButyrat er uvurderlig for normal tarmfunksjon, og de potensielle negative effektene et lavt fiberinntak kan ha hos dem som spiser karbohydratfattig er viktig å ha i bakhodet. Når det er sagt er det ikke sikkert at fekalt butyrat (som her ble målt), reflekterer hvor mye tarmcellene har sugd til seg selv om det i utgangspunktet skal være et godt mål for produksjon i tykktarm. Derimot dannes butyrat nesten utelukkende fra resistent stivelse, slik at nivåene som ble målt sannsynligvis er rèelle.\nDe beste kildene til fiber og videre butyrat er fullkorn, frukt og grønnsaker. Med tanke på tarmhelsen din er det med andre ord svært viktig å være påpasselig med inntaket av grønnsaker dersom du spiser veldig karbohydratfattig og dropper det meste av fullkorn og frukt. Da er grønne grønnsaker og eventuelt litt nøtter de eneste adekvate kildene til fiber man har tilgjengelig slik at bakteriene i tarmen får gjort jobben sin. Spiser man mer moderate mengder karbohydrater er poteter/søtpoteter, epler, kiwi, og nøtter også potensielle kilder til butyrat. Det finnes også andre kilder til butyrat som smør og melk, men det er viktig å huske på at butyrat i disse matvarene vil absorberes sammen med annet fett i tynntarmen og vil aldri nå tykktarmen og tarmcellene der.\nSå med andre ord, dersom brødskive er ut, sørg for å få i deg nok grønnsaker og eventuelt frukt og nøtter slik at fiberinntaket ditt er tilstrekkelig. Det vil magen din sette pris på!\nReferanser:\n\nAndoh et al; Role of Dietary Fiber and Short-Chain Fatty Acids in the Colon, 2003\nMacfarlane & Macfarlane, Regulation of Short-Chain Fatty Acid Production, 2003\nBinkworth et al; Comparative Effects of Very Low-Carbohydrate, High-Fat and High-Carbohydrarte, Low_fat Weight-Loss Diets on Bowel Habit and Faecal Short-Chain Fatty Acids and Bacterial Populations, 2013\nAhmed et al; An Investigation of Fecal Volatile Organic Metabolites In Irritable Bowel Syndrome, 2013\nOhigashi et al; Changes of the Intestinal Microbiota, Short Chain Fatty Acids, and Fecal pH in Patients with Colorectal Cancer, 2013\nWong et al; Colonic Health: Fermentation and Short Chain Fatty Acids, 2006"
  },
  {
    "objectID": "artikler/flytende-karbohydrater.html",
    "href": "artikler/flytende-karbohydrater.html",
    "title": "Bør du begrense inntaket av flytende karbohydrater?",
    "section": "",
    "text": "Forbruket av sukkerholdige drikkevarer som brus og fruktjuice har økt voldsomt de siste 50 årene. Kan inntaket av karbohydrater i flytende form være en av de viktigste årsakene til den økte forekomsten av overvekt, fedme og livsstilssykdommer? Det er etterhvert gjort en del studier på effektene av karbohydrater i hhv flytende og fast form, og her skal vi se litt på hva noen av disse har konkludert med.\n\nMetter mindre\nDet er foreslått at karbohydrater i flytende form metter dårligere enn samme energimengde i fast form. Et høyt inntak av flytende karbohydrater i form av brus, saft og fruktjuice kan derfor gjøre at du spiser mer, og derfor legger på deg. Vi har sett en kraftig økning i forbruket av disse drikkevarene, og rapporten «Utviklingen i norsk kosthold 2010» kan fortelle oss at det årlige inntaket av sukret brus har økt fra 9 til 60 liter per innbygger siden 1950. Siden 1977 har vi også hatt en firedobling i forbruket av fruktjuice, og en dobling i inntaket av saft og syltetøy.\nDet må understrekes at det er noen svakheter med mange av studiene som har undersøkt denne sammenhengen. I en artikkel fra 2003 hevdes det at resultatene til nå har vært inkonklusive [1], noe som også nevnes i en annen studie fra 2007 [2]. Effekten av metthet måles ofte i hvor mye testpersonene spiser i det påfølgende måltidet. Det påpekes at de studiene som har konkludert med at flytende karbohydrater metter dårligere, ofte har hatt en lengre periode mellom disse måltidene, mens studier som bruker en kortere periode ofte har vist motsatte resultater. Her er det tydelig at det er flere ting som spiller inn på mettheten.\nI en studie fra 2011 undersøkte forfatterne om dette kunne henge sammen med effektene på blodsukkeret og insulinutskillelsen, men forsøket viste at det her ikke var noen forskjeller mellom flytende eller faste karbohydratkilder [3]. Likevel mettet de faste karbohydratkildene mer enn de flytende gjorde.\nEn studie fra 2003 så på sammenhengen mellom totalvolum, energimengde og metthet, og konkluderte med at volumet på drikken man inntok hadde en større innvirkning på mettheten enn energimengden, og til og med en dobling av energiinnholdet på samme volum endret ikke disse resultatene [4].\nI en studie fra 2007 sammenlignet forfatterne effekten av en måltidserstatter i flytende eller fast form, der energiinnholdet og sammensetningen av næringsstoffer var identisk. Her viste det seg at måltidet i fast form gav en mye høyere metthetsfølelse, og forfatterne konkluderte med at de to ulike produktene ikke kunne sees på som likeverdige alternativer [5].\nEn siste studie fra 2011 konkluderer med at karbohydrater i flytende form metter mindre enn karbohydrater i fast form [6]. Her så forfatterne også på hvordan flytende karbohydrater påvirker det totale energiinntaket i løpet av dagen, og konkluderte med at selv om det var en viss kompensasjon (man spiste mindre senere på dagen), så var ikke denne fullstendig, og totalt sett økte energiinntaket.\n\n\nDrikkevarer assosiert med vektoppgang\nEn analyse fra 2011 viste at alle drikkevarer bortsett fra melk var assosiert med vektoppgang [7]. Fruktjuice hadde mindre sammenheng enn brus, men det forklares med at man vanligvis drikker brus i større mengder. Forfatterne skriver at:\n\nConsumption of 100%-fruit juice was associated with weight gains of smaller magnitude, possibly because these beverages may be consumed in smaller servings than are sugarsweetened beverages or in different patterns (i.e., single rather than multiple servings).\n\nOg deretter at:\n\nOverall, our analysis showed that changes in the consumption of all liquids except milk were positively associated with weight gain;our findings for high-carbohydrate beverages were consistent with those for refined carbohydrates and starches consumed in foods.\n\nHer er en figur fra analysen:\n\n\n\nHvor fort spiser/drikker du?\nI en studie fra 2011 foreslår forfatterne at grunnen til at flytende karbohydrater metter dårligere er at hastigheten på inntaket er høy per energimengde [8]. Med dette menes det at det går fortere å drikke en viss energimengde enn å spise den samme energien. De skriver at:\n\nThis idea fits with the concept of the taste system as a nutrient-sensing system that informs the brain and the gastro-intestinal system about what is coming into our body. With liquids, this system is bypassed. Slower eating may help the human body to associate the sensory signals from food with their metabolic consequences. Foods that are eaten quickly may impair this association, and may therefore lead to overconsumption of energy, and ultimately to weight gain.\n\nDet kan synes som om at jo lengre maten er i munnen, jo sterkere stimuleres metthetsfølelsen. Dette kan forklare hvorfor matinntaket blir lavere dersom man spiser sakte. Dette forklares med at seonsorer i munnen sender signaler til hjernen om hvilken næring som er på vei. Når energien inntas i flytende form får ikke dette systemet fungert som det skal, noe som fører til at det totale energiinntaket øker. Suppe har vist seg å gi god metthet og gir en reduksjon i det totale energiinntaket, noe som passer fint med teorien om hastigheten på inntaket, som er mye lavere for suppe enn for energiholdige drikkevarer.\n\n\nKonklusjoner\nSelv om studiene vi har per i dag ikke er nok til å gi en endelig konklusjon, er det grunn til å anta at inntaket av karbohydrater i flytende form bør begrenses, spesielt om du vil ned i vekt. Flere studier har vist at inntak av flytende karbohydrater øker det totale energiinntaket, siden man ikke kompenserer fullstendig for den ekstra energien. Dette passer fint med statistikken over inntak av disse drikkevarene og økningen i forekomsten av overvekt og fedme.\nEn teori for hvorfor flytende karbohydrater metter dårligere enn karbohydrater i fast form handler om hvor lang tid man bruker på å få i seg en viss mengde. Generelt går det raskere å drikke denne energimengden enn å spise den, noe som også støtter opp om teorien om at å spise sakte øker metthetsfølelsen.\nI våre råd for bedre helse lyder et av rådene: Vær forsiktig med flytende energi.\nAlle er enige i at sukker ikke er bra for oss. En halv liter brus inneholder ca 50g sukker, og fruktjuice inneholder tilsvarende mengder.\nInnholdet av vitaminer og mineraler er også lavt eller fraværende i flytende karbohydratkilder. Om du spiser frukten i stedet for å drikke fruktjuice får du i deg betydelig mer av disse næringsstoffene, i tillegg til en del fiber som reduserer de negative effektene av sukkeret.\nDenne videoen illustrerer på en fin måte hvor mye sukker som finnes i en boks brus:\nReferanser:\n\nAlmiron-Roig E, Chen Y, Drewnowski A: Liquid calories and the failure of satiety: how good is the evidence? Obes Rev 2003, 4(4):201-212.\nDrewnowski A, Bellisle F: Liquid calories, sugar, and body weight. Am J Clin Nutr 2007, 85(3):651-661.\nRanawana V, Henry CJ: Liquid and solid carbohydrate foods: comparative effects on glycemic and insulin responses, and satiety. Int J Food Sci Nutr 2011, 62(1):71-81.\nBell EA, Roe LS, Rolls BJ: Sensory-specific satiety is affected more by volume than by energy content of a liquid food. Physiol Behav 2003, 78(4-5):593-600.\nTieken SM, Leidy HJ, Stull AJ, Mattes RD, Schuster RA, Campbell WW: Effects of solid versus liquid meal-replacement products of similar energy content on hunger, satiety, and appetite-regulating hormones in older adults. Horm Metab Res 2007, 39(5):389-394.\nPan A, Hu FB: Effects of carbohydrates on satiety: differences between liquid and solid food. Curr Opin Clin Nutr Metab Care 2011, 14(4):385-390.\nMozaffarian D, Hao T, Rimm EB, Willett WC, Hu FB: Changes in diet and lifestyle and long-term weight gain in women and men. N Engl J Med 2011, 364(25):2392-2404.\nde Graaf C: Why liquid energy results in overconsumption. Proc Nutr Soc 2011, 70(2):162-170."
  },
  {
    "objectID": "artikler/fornuftig-kosthold.html",
    "href": "artikler/fornuftig-kosthold.html",
    "title": "Hva er et fornuftig kosthold?",
    "section": "",
    "text": "Hva bør man egentlig spise? Hvor ofte? Hvor mye? Trenger det være så komplisert som det fremstilles i media? Og ikke minst - trenger du virkelig gjøre så store forandringer som man kan få inntrykk av?\nI dette innlegget skal jeg gi en grei fremstilling av det jeg mener er et fornuftig kosthold. Endelig begynner kostholdsdebatten å roe seg i media, og kanskje er det ikke så dumt å “finne seg selv” igjen etter alle inntrykk man har fått den siste tiden. Det er kanskje ikke så mange som har gjort de helt store forandringene basert på alt som har blitt sagt, men litt forvirret tror jeg nok mange har blitt. Derfor håper jeg dette innlegget kan virke beroligende på de fleste - og kanskje er det ikke så vanskelig?\nAller først vil jeg bare si at mat skal være noe positivt - ikke la det bli for komplisert. Tenk tilbake på hvordan du spiste under oppveksten, med et par justeringer der så tror jeg de fleste er nokså nærme en god fasit på et sunt kosthold. Dette innlegget handler ikke om hvordan man skal spise for å gå ned i vekt - det handler rett og slett om å finne en sunn balanse i kosten, slik at man kan holde seg frisk og rask i mange år fremover. Hvis du vil ha kortversjonen så finner du en oppsummering nederst i innlegget. Om du ønsker litt mer detaljer så kan du lese hele innlegget."
  },
  {
    "objectID": "artikler/fornuftig-kosthold.html#energifordelingen",
    "href": "artikler/fornuftig-kosthold.html#energifordelingen",
    "title": "Hva er et fornuftig kosthold?",
    "section": "Energifordelingen",
    "text": "Energifordelingen\nHvor stor prosentandel av energien du spiser i løpet av en dag bør komme fra de ulike næringsstoffene? For mange kan dette virke vanskelig å omsette i praksis, men det er uansett greit å ha i bakhodet, derfor velger jeg å nevne det her. I praksis betyr det at prosentandelen sier noe om hvor mange kalorier du bør få fra de ulike næringsstoffene i løpet av en dag. Personlig mener jeg det er fornuftig å ligge på denne fordelingen:\n\nKarbohydrater: 40-50%\nProteiner: 15-25%\nFett: 30-35%\n\nHvor høyt du ligger på proteiner avhengig av hvor mye du trener. På dager med harde treningsøkter vil det være fornuftig å ligge på 20-25% proteiner, og 50% karbohydrater, dvs. spise litt mindre fett disse dagene.\nPå hverdager er det en fordel om mesteparten av fettet du spiser kommer fra følgende kilder: fisk, oljer, avokado, frø og nøtter. Når det er sagt så tar man absolutt ikke skade av å spise litt mettet fett også, dvs. melkeprodukter/ost, kjøtt, smør ect. Men du trenger ikke la dette være hovedkilden din til fett hver dag.\nKarbohydratene du spiser bør i størst mulig grad komme fra grove kornprodukter, grønnsaker, frukt og melkeprodukter.\nGode kilder til proteiner er egg, fisk, kjøtt, melkeprodukter (ost, cottage cheese, kesam, melk), bønner, frø og nøtter."
  },
  {
    "objectID": "artikler/fornuftig-kosthold.html#sunt-variasjon",
    "href": "artikler/fornuftig-kosthold.html#sunt-variasjon",
    "title": "Hva er et fornuftig kosthold?",
    "section": "Sunt = variasjon",
    "text": "Sunt = variasjon\nI mine øyne er det å spise sunt synonymt med å spise variert. Og variert i den forstand at man velger ulike matvarer både innenfor én matvaregruppe, og at man i løpet av en dag er innom flere matvaregrupper. Å spise variert er virkelig noe av det viktigste du kan gjøre for å sikre deg god helse gjennom kosten. Ulike matvarer inneholder ulike næringsstoffer, ulike vitaminer og mineraler. Ingenting inneholder alt, så for å sikre seg et optimalt inntak så bør man velge ulike matvarer til hvert måltid, og variere gjennom hele uken.\n\nIkke spis laks hver gang du skal ha fisk, prøv også makrell, sei eller torsk fra frysedisken, det er også rimelig. Tar du deg en tur i ferskvarebutikken kan du få kjøpt f.eks kveite og steinbit. Dette er litt dyrere, men absolutt noe å spandere på seg et par ganger i måneden.\nBruker du det samme pålegget hver dag? Ved å variere mellom ost, leverpostei, egg, kaviar, ulike kjøttpålegg, fiskeprodukter og smøreoster får du i deg ulike vitaminer og mineraler - mye av dette er også gode kilder til proteiner."
  },
  {
    "objectID": "artikler/fornuftig-kosthold.html#hva-med-brød",
    "href": "artikler/fornuftig-kosthold.html#hva-med-brød",
    "title": "Hva er et fornuftig kosthold?",
    "section": "Hva med brød?",
    "text": "Hva med brød?\nJeg får stadig vekk spørsmål om brød virkelig er den store synderen. Mange har rett og slett blitt redde for brød, er det grunn til det? Svaret mitt er både ja og nei. For det første kan jeg si at hvis du skal spise brød - bak ditt eget! Industrielle brød er fulle av gluten, inneholder gjerne mindre næring enn det du baker selv og har som regel konserveringsmidler. Hvis man spiser mye brødmat bør man i alle fall variere de typene man spiser. Brød bakt på havre, rug eller hvete inneholder ikke de samme mikronæringsstoffene, så ved å velge ulike typer så sikrer man inntak av et bredere spekter vitaminer/mineraler. At man skal velge en grov typer tror jeg de fleste er klar over. Og velger du grovt brød er det faktisk en veldig god kilde til både jern, B-vitaminer, magnesium, sink, kalium, natrium og selen.\nJeg synes imidlertid at det holder med ett brødmåltid om dagen. Den enkle grunn til det er at det er vanskelig å spise variert nok om man spiser 2-3 brødmåltider om dagen. Erstatt brødlunsjen med en omelett, salatblanding eller middagsrester. Ett brødmåltid kan gjerne erstattes med hjemmelagde frøknekkebrød - frø er en utrolig god kilde til mange vitaminer og mineraler, i tillegg er frø rike på proteiner og sunt fett, samt kostfiber. En annen fin erstatning til brødmåltidet er cottage cheese med yoghurt og musli/frø/nøtter.\nEr du veldig glad i brødmat - ikke slutt å spis brød. Men prøv å hold deg til ett brødmåltid om dagen, bak ditt eget og varier hvilke ingredienser du bruker."
  },
  {
    "objectID": "artikler/fornuftig-kosthold.html#frukt-og-grønnsaker",
    "href": "artikler/fornuftig-kosthold.html#frukt-og-grønnsaker",
    "title": "Hva er et fornuftig kosthold?",
    "section": "Frukt og grønnsaker",
    "text": "Frukt og grønnsaker\nAlle vet hvor viktig det er, men mange sliter med å få i seg nok. Agurk på leverpostei er dessverre ikke det klokeste valget om målet er å få i seg litt. Uansett om du spiser mye eller lite så er det absolutt viktig å variere mellom ulike typer. Ikke kjøp eple, banan og appelsin hver gang. Hva med å prøve en kiwi eller pære? Noen blåbær og jordbær i musliblandingen gjør godt for både smak og helse. Også når det kommer til grønnsaker vil jeg anbefale på det sterkeste å prøve noen nye typer. Gå inn på bama.no f.eks, der finner du en veldig god oversikt over ulike typer frukt og grønnsaker, bruksområde og tilberedning. Der kan du hente mange tips og inspirasjon.\nDet finnes mange måter å spise mer frukt og grønnsaker på. Kutt opp litt paprika, tomat og agurk, så ha du det klart til å ha på brødskiven/knekkebrødet sammen med pålegg. Lager du omelett så spis det sammen med en salat. Mitt beste tips er å skjære opp masse salat og ha en i bolle i kjøleskapet, da er det mye lettere tilgjengelig og du kommer garantert til å spise mer. Gjør det til en vane å spise grønnsaker til middag. Frosne grønnsaker er utrolig kjapt å lage, enten de dampes eller kokes."
  },
  {
    "objectID": "artikler/fornuftig-kosthold.html#snacks-og-godteri",
    "href": "artikler/fornuftig-kosthold.html#snacks-og-godteri",
    "title": "Hva er et fornuftig kosthold?",
    "section": "Snacks og godteri",
    "text": "Snacks og godteri\nFakta er, at desto mindre godteri og snacks du har i deg i løpet av en uke, desto bedre er det. Sukker er noe man bør være spesielt oppmerksom på. Dette tror jeg de fleste vet. For mange hører det til livsgleden å kunne kose seg med noe godt i helgene, og da er det utrolig viktig at en tilfredsstiller dette behovet, og ikke lar fornuften ta over - for det eneste man sitter igjen med da er dårligere livskvalitet. Jeg tror ikke jeg trenger å si så mye angående dette med snacks og godteri. Jeg tror de fleste er rimelig klar over at dette er noe som bør begrenses til 1-2 dager i uken (helg), og at man skal tenke litt over hvilke mengder man har i seg. Men det er uansett bedre å spise en større mengde én gang i uka, enn å fordele det utover hele uken - det har hverken tennene eller blodsukkeret ditt godt av. Gjør det til en vane at godteri, kaker, kjeks, is og potetgull kun er tillatt i begrensede mengder 1-2 ganger i løpet av en helg, da kommer du langt."
  },
  {
    "objectID": "artikler/fornuftig-kosthold.html#ferdigmat-vs.-hjemmelaget",
    "href": "artikler/fornuftig-kosthold.html#ferdigmat-vs.-hjemmelaget",
    "title": "Hva er et fornuftig kosthold?",
    "section": "Ferdigmat vs. hjemmelaget",
    "text": "Ferdigmat vs. hjemmelaget\nDet er et uendelig utvalg av ferdigprodukter i butikkene (gryteretter, potetmos, pizzafyll, supper, pølser ect.), og mange tyr til disse i en travel hverdag. Da skal du vite at det går like raskt å lage maten selv. I et fornuftig kosthold så bør man prøve å unngå å bruke for mye ferdigprodukter, hovedsakelig fordi de inneholder mye salt, vegetabilsk fett (transfett?), sukker, smaksforsterkere og andre stoffer man ikke vet 100% hvor godt vi har av. Jeg mener at ferdigprodukter til middag bør begrenses til 1-2-3 dager i uka. Resten av dagene bruker du rent kjøtt/fisk, grønnsaker, ris/potet/pasta og lager dressinger/sauser/tilbehør selv. Mager kesam eller lettrømme egner seg ved siden av mye, pastasaus/pizzafyll kan du enkelt lage av hermetiske tomater, du kan lage guacamole selv, en enkel fløtesaus vha fløte, kremost og krydder f.eks. Ingenting av dette tar spesielt lang tid, det gjelder bare å planlegge slik at du har ingrediensene du trenger. Ønsker du en sunnere livsstil vil jeg absolutt anbefale deg å redusere mengden ferdigmat."
  },
  {
    "objectID": "artikler/fornuftig-kosthold.html#hvor-ofte-og-hvor-mye",
    "href": "artikler/fornuftig-kosthold.html#hvor-ofte-og-hvor-mye",
    "title": "Hva er et fornuftig kosthold?",
    "section": "Hvor ofte og hvor mye?",
    "text": "Hvor ofte og hvor mye?\nSpis når du er sulten! Er du sulten, betyr det i de aller fleste tilfeller at kroppen trenger påfyll av energi. Om dette er to eller fem ganger om dagen, avhenger helt av hvor store måltid du spiser, hva måltidene består av, og hvordan du fungerer best. Her er det ingen fasit i mine øyne.\nVelg det måltidsmønsteret som passer deg, og lytt til kroppens signaler. Spis når du er sulten og stopp når du er mett, høres det ikke enkelt ut? Vel, det vet vi det ikke er. Men de fleste vet hvordan man fungerer best, og da er det ingen grunn til å forandre på det med mindre det faktisk ikke fungerer. For de fleste vil frokost, lunsj, middag og kvelds + 1-2 mellommåltid være en grei fordelingen av dagens måltider."
  },
  {
    "objectID": "artikler/fornuftig-kosthold.html#konklusjon",
    "href": "artikler/fornuftig-kosthold.html#konklusjon",
    "title": "Hva er et fornuftig kosthold?",
    "section": "Konklusjon",
    "text": "Konklusjon\n\nSørg for å få i deg nok proteiner i løpet av en dag ved å velge proteinrike pålegg, spise egg/kjøtt/fisk hver dag. Har du ikke prøvd deg på cottage cheese eller kesam er det å anbefale.\nIkke overdriv inntaket av karbohydrater med mindre du trener hardt, kroppen har like godt av sunt fett og proteiner.\nHold deg til ett brødmåltid om dagen - og bak ditt eget!\nSpis omelett, salat eller middagsrester til lunsj.\nSpis variert hver dag, ikke la hvilke matvarer du velger bli en rutine, men utforsk matvarefronten.\nSørg for å få i deg nok grønnsaker, frukt og bær. Prøv nye typer og ha det lett tilgjengelig i kjøleskapet.\nLag maten selv, ikke kjøp ferdigprodukter til middag hver dag.\nHa et normalt forhold til godteri/snacks, la dette være forbeholdt til helgen, og ikke overdriv mengdene.\nSpis når du er sulten, og stopp når du er mett.\n\nHørtes dette greit ut? Eller er det fortsatt noe som er uklart?\nSjekk ut Stine sin nye nettside som åpnet i dag!"
  },
  {
    "objectID": "artikler/funksjonsfremmende-trening.html",
    "href": "artikler/funksjonsfremmende-trening.html",
    "title": "Funksjonsfremmende trening - del 1",
    "section": "",
    "text": "Vi er alle blitt oppmerksomme på begreper som funksjonell trening, skadeforebyggende trening og idrettsspesifikk trening. Forskjellige treningsmiljøer promoterer seg gjerne med å bruke et eller flere av disse begrepene for dermed å appellere til forskjellige kundemasser.\nHer skal vi se litt på begrepet funksjonell trening og hva man bør legge i det!\nHos noen er funksjonell trening ensbetydende med trening som imiterer dagliglivets aktiviteter, eller trening med fokus på «stabiliserende» muskulatur. Her ligger fokuset ofte på isolerende øvelser for små muskelgrupper, og det kan nesten virke som en unnskyldning for ikke å trene tungt eller for å unngå tyngre øvelser.\nHos andre treningsmiljøer som f.eks. Crossfit, er treningsfilosofien blant annet å utføre “funksjonelle bevegelser” i treningsøkten på kortest mulig tid. Disse treningene blir derfor utført med høy intensitet og utøveren yter maksimalt under hele den 2-30 minutter lange økten. Her er øvelsene ofte kompliserte flerleddsøvelser og involverer da ofte større og flere muskelgrupper. Det er vanskelig å trekke paralleller fra slik trening til noen av dagliglivets aktiviteter. Dette er altså to ganske forskjellige treningsmetoder som begge defineres som “funksjonell trening”. Så hva er egentlig funksjonell trening? Og er det virkelig nødvendig å definere noen treningsformer som funksjonelle? Hvis vi da setter ting på spissen, vil trening som ikke gjennomføres på denne måten være ufunksjonell? Det samme kan man jo spørre om andre begreper som skadeforebyggende trening; vil da annen type trening være skadefremmende?"
  },
  {
    "objectID": "artikler/funksjonsfremmende-trening.html#funksjonell-trening",
    "href": "artikler/funksjonsfremmende-trening.html#funksjonell-trening",
    "title": "Funksjonsfremmende trening - del 1",
    "section": "Funksjonell trening",
    "text": "Funksjonell trening\nDen klassiske definisjonen på funksjonell trening er trening som skal forbedre individets evne til å utføre hverdagslige gjøremål, altså trening som har høy overføringsverdi til dagliglivet. Et begrep som blir brukt mye i rehabilitering er ADL-trening (activities of daily living). I en rehabiliteringsprosess må slik trening tilpasses pasientens funksjonsnivå (han kan være sprek, syk, ha andre diagnoser etc.), de miljømessige krav pasienten møter i hverdagen (har han trapp hjemme, lang vei til butikken etc.) og individets egne mål (hvor motivert er han for trening, hva ønsker han selv å kunne utføre etc.).\nFor en pasient på 80 år som nylig er operert for lårhalsbrudd vil mulige målsettinger for eksempel være å klare seg selvstendig hjemme, ha energi til å være med barnebarna eller kunne gå til butikken og hjem igjen hvis det ikke er glatt føre. ADL-trening vil for ham være gåtrening med/uten hjelpemidler, trappetrening og diverse øvelser for å styrke glutealmuskulaturen (som ofte er svekket etter lårhalsbrudd). For akkurat denne pasienten vil slik trening være funksjonell. For en frisk atlet i 20-årene vil slik trening være meningsløs da han ikke har den samme funksjonsnedsettelsen.\nFunksjonell trening bør derfor ikke defineres ut ifra hva eller hvordan man trener, men heller etter det man oppnår med treningen. Treningen skal stimulere og føre til positive adapsjoner i kroppslig funksjon. Videre er det viktig å forstå at funksjon er avhengig av oppgavens krav. En person som sitter i rullestol er nødvendigvis ikke hemmet av sin funksjonsnedsettelse hvis han skal bruke en PC. Styrkeløftere som løfter 300 kg i knebøy stiller helt andre krav til kroppen sin enn Petter Northug gjør til sin. Derfor er det ikke presist nok å kalle en spesifikk type trening for funksjonell, uten å vite hvilke funksjonsnedsettelser (i forhold til oppgavens krav) og målsettinger utøveren har."
  },
  {
    "objectID": "artikler/funksjonsfremmende-trening.html#funksjonsfremmende-trening",
    "href": "artikler/funksjonsfremmende-trening.html#funksjonsfremmende-trening",
    "title": "Funksjonsfremmende trening - del 1",
    "section": "Funksjonsfremmende trening",
    "text": "Funksjonsfremmende trening\nFor at treningen skal være funksjonell må den altså være funksjonsfremmende. Dette er avhengig av hvilke verktøy man bruker, noe som vil variere fra individ til individ. Visse retningslinjer kan de fleste likevel følge grunnet vanlige problemstillinger forårsaket av typiske over-/feilbelastninger, skadeutsatte kroppsområder eller “weak links”. For den friske populasjonen som enten trener aktivt eller har et bevisst forhold til helse, er det derfor kanskje bedre å snakke om funksjonsfremmende trening. Uten å lage et nytt treningsbegrep, vil fokus på funksjonsfremmende trening være rettet mot å forbedre utøverens kapasitet og funksjon, uansett funksjonsnivå. Enten målet er å ta 310 kg i knebøy, vinne 5-mila i Kollen eller forebygge belastningsskader i jobbsammenheng.\nFunksjonsfremmende trening skal forbedre, eller forhindre en forverring av kroppslige funksjoner. Kort fortalt betyr det at den personen som forlater gymmet etter en treningsøkt skal være en forbedring av den personen som gikk inn (når denne personen har fått restituert seg vel å merke). Dette kan selvsagt oppnås på et mangfold av forskjellige måter, men de viktigste og mest effektive elementene i treningen bør være:\n\nØke det smertefrie bevegelsesutslaget til et optimalt nivå i forhold til de krav utøveren møter i sin hverdag/sport.\n\n-   Her er det også viktig å se på tilstøtende ledd, da nedsatt bevegelighet i disse kan påvirke bevegeligheten i andre områder. Optimal bevegelighet er essensielt for å motvirke kompensatoriske bevegelser eller feilbelastninger i andre deler av kroppen. Hvis et ledd ikke beveger seg som det skal, fordi en muskel ikke jobber som den skal, vil det skje en kompensasjon en annen plass i kroppen. Hva som regnes som optimal bevegelighet vil variere fra kravene som stilles til utøveren. Likevel er det visse \"minstekrav\" man bør streve for å oppnå, mer om dette i del 2 i denne serien.\n\nStyrke muskulatur gjennom hele bevegelsesbanen for å kunne opprettholde stabiliteten i leddet under belastning.\n\nÅ få inn symmetri blant antagonistisk muskulatur er en viktig del av dette elementet. En muskelubalanse vil enten føre til nedsatt stabilitet i leddet eller feilbelastning, som igjen fører til nedsatt funksjon og ytelse hos utøveren. Store flerleddsøvelser som knebøy, markløft og skulderpress vil være med på å bygge en sterk kropp. Et generelt treningsprogram som involverer slike øvelser vil derfor være et godt utgangspunkt for de aller fleste, så lenge utøveren hele tiden tilstreber å perfeksjonere teknikk gjennom optimalisering av egen kroppsfunksjon (se punkt 1). En muskelubalanse kan dog kreve andre tilnærmingsmåter, og i noen tilfeller vil det kreve et trent øye for å finne årsaken bak en muskelubalanse og løsningen på problemet.\n\nTrene målrettet på stadig mer komplekse og spesifikke bevegelsesmønster som man møter i sin sport/hverdag.\n\nNervesystemet er plastisk og styrer alle funksjoner i kroppen. Systematisk trening fører til forandringer i nervesystemet. Målrettet trening kan gi forbedret nevromuskulær kontroll, aktivering og rekruttering av muskelfibre. Dette fører til økt prestasjonsevne gjennom en effektivisering av kroppens egne ressurser. En slik prosess tar tid, og er resultatet av langvarig trening med stadig mer komplekse bevegelesmønster som utfordrer kroppen i situasjoner med høy overføringsverdi til den respektive sporten.\n\n\nJeg vil poengtere at om man har en skade, funksjonsnedsettelse eller høyere ambisjoner for egen utvikling kan det være hensiktsmessig å oppsøke profesjonelle fagutøvere eller helsepersonell. Disse kan gjennom undersøkelse og testing finne ut hva som vil være den beste framgangsmåten for deg i å nå ditt mål. Vi kan likevel lage retningslinjer som du kan følge, jamfør listen over. I de neste artiklene i denne serien vil vi komme med konkrete forslag til øvelser og teknikker du kan benytte for å trene funksjonsfremmende."
  },
  {
    "objectID": "artikler/funksjonsfremmende-trening.html#før-du-begynner",
    "href": "artikler/funksjonsfremmende-trening.html#før-du-begynner",
    "title": "Funksjonsfremmende trening - del 1",
    "section": "Før du begynner…",
    "text": "Før du begynner…\nFør du begynner på et nytt treningsprogram eller en ny treningsperiode vil jeg at du skal starte en annen tankeprosess. Tenk igjennom hva du ønsker å oppnå med treningen. Det er viktig med en klar målsetting med (forholdsvis) spesifikke mål. Det er selvsagt ikke alle som har de største ambisjoner eller ønsker om store forbedringer innenfor treningen de holder på med, men alle har innimellom godt av å tenke igjennom og revurdere veien de følger, enten det er i en treningssammenheng eller i forhold til andre ting i livet.\nDet er lett å bli låst i faste rutiner. Livet er i bunn og grunn bygd opp av rutiner, og derfor er det viktig å kunne stoppe helt opp og analysere hva man har gjort og hva disse handlingene har ført til. Har man oppnådd det man har ønsket? Hvis ikke er det kanskje på tide å gjøre forandringer. Tenk derfor igjennom hva du ønsker å ha oppnådd i forhold til treningen om 1 år, 6 måneder, 3 måneder og i løpet av den neste måneden. Gjør gjerne dette med andre aspekter i livet ditt også. Jo mer spesifikt jo bedre. Å “bli sterkere” eller “gå ned i vekt” er mål for mange, men de er altfor vage til å være hensiktsmessig for treningen.\nDet er også vanskelig å måle og definere en slik framgang. Bedre mål hadde vært å “ta dobbel kroppsvekt i markløft” og “gå ned 1 kg i måneden”, eller til og med “få synlig six-pack”. Mer abstrakte mål som det siste kan være greit for “hobbyløftere” eller de som trener utenfor konkurranse-idretter. Spesifikke mål er nødvendig når man ønsker et spesifikt resultat, dette for å gjøre det lettere å måle utviklingen underveis og kunne følge en jevn progresjon. Tenk gjennom mål som både er realistiske og som du gjerne må jobbe ekstra hardt mot for å oppnå.\nNår dette er gjort er det neste steg å analysere hva som står i veien for at du kan oppnå disse målene. Dette kan være sosiale (jobb, familie), psykiske (mangel på motivasjon) eller fysiske (nedsatt styrke, mobilitet eller utholdenhet) faktorer. Ofte kan det være kombinasjoner. Hos noen kan det være nødvendig å få vurdert sine fysiske egenskaper av en erfaren fagperson, evt. prøve å analysere problemet selv. Når man så vet hvor utfordringene ligger kan man dermed mer effektivt prøve å finne løsninger."
  },
  {
    "objectID": "artikler/funksjonsfremmende-trening.html#når-du-begynner",
    "href": "artikler/funksjonsfremmende-trening.html#når-du-begynner",
    "title": "Funksjonsfremmende trening - del 1",
    "section": "Når du begynner…",
    "text": "Når du begynner…\nNår du har en klar målsetting for det du vil oppnå og vet hvor de fleste utfordringene ligger, kan du jobbe spesifikt mot disse. Dette betyr dog ikke at treningen kun bør være fokusert på problemområdene; snarere tvert imot. En person som tar 150 kg i markløft vil sannsynligvis ha bedre funksjon enn en annen som tar 100 kg i markløft, gitt de samme forutsetningene. Derfor er det viktig å se på den helhetlige framgangen, samtidig som man tilstreber en bedring i de områdene som hindrer videre framgang.\nTreningen bør ha en jevn progresjon, f.eks. enten i form av økt volum eller mer krevende øvelser. Underveis kan det dukke opp nye problemer eller man kan oppdage nye «weak links». Disse kan kreve andre tilnærmingsmåter. Dette er en konstant dynamisk prosess som gjør at man med jevne mellomrom må tilpasse treningen. Kravene man stiller til seg selv varerier alt etter hva man ønsker. En snekker som ønsker å forebygge eller minske skulderproblemer kan bruke helt andre tilnærmingsmåter enn turneren som trenger stabile og sterke skuldre for å kunne utføre en «iron-cross». Motivasjonen, kunnskapen og volumet av treningen vil også være ganske så forskjellig mellom disse. Fokuset er dog det samme for begge; å fremme funksjon."
  },
  {
    "objectID": "artikler/funksjonsfremmende-trening.html#konklusjon",
    "href": "artikler/funksjonsfremmende-trening.html#konklusjon",
    "title": "Funksjonsfremmende trening - del 1",
    "section": "Konklusjon",
    "text": "Konklusjon\nPoenget med denne artikkelen er å vise at det ikke er nødvendig (eller korrekt) å skille mellom forskjellig definerte treningsmetoder. Øvelser med fokus på økt styrke, optimalisering av bevegelsesutslag og nevromuskulær kontroll bør sammen utgjøre grunnlaget i all trening for de som ønsker redusert smerte, bedre funksjon, økt ytelse og bedre livskvalitet. I neste artikkel i denne serien vil jeg komme med konkrete råd og øvelser for å diagnostisere, behandle og forbedre funksjon.\nI mellomtiden; tren for å bli bedre på det som er viktig for deg, tren for å bedre kunne møte hverdagens belastninger, tren for å nå dine mål, tren funksjonsfremmende; tren for å holde deg frisk & funksjonell."
  },
  {
    "objectID": "artikler/fysiologi/cellen.html",
    "href": "artikler/fysiologi/cellen.html",
    "title": "Cellen",
    "section": "",
    "text": "Tilbake til artikkelserien om menneskets fysiologi\nI artikkelen om homeostase gikk jeg gjennom hvordan et stabilt indre miljø er viktig for at cellene våre skal kunne overleve og fungere. Tilførsel av næringsstoffer som cellen bruker for å drive viktige prosesser, samt opprettholdelsen av et miljø der disse prosessene kan fungere er sentralt. Selv om vi har mange ulike celletyper med ulike egenskaper i de ulike vevene våre, er de stort sett bygget opp med den samme grunnstrukturen. I denne artikkelen vil jeg gå nærmere inn på hvordan cellene er bygget opp og hva de ulike delene bidrar med.\nArtikkelen tilhører artikkelserien om Menneskets fysiologi."
  },
  {
    "objectID": "artikler/fysiologi/cellen.html#overordnet-struktur-og-innhold",
    "href": "artikler/fysiologi/cellen.html#overordnet-struktur-og-innhold",
    "title": "Cellen",
    "section": "Overordnet struktur og innhold",
    "text": "Overordnet struktur og innhold\nCellen er omgitt av en cellemembran som separerer innholdet i cellen fra det ekstracellulære miljøet. Innsiden av cellen kan vi grovt sett dele inn i to hoveddeler, cellekjernen som er omgitt av en kjernemembran, og cytosol som er det øvrige innholdet i cellen. Denne overordnede strukturen er illustrert i figuren under.\n\nMesteparten av de fleste celler består av vann, som utgjør 70-85% av de fleste cellene våre. Ved siden av dette finner vi elektrolytter som for eksempel kalium og magnesium, som har viktige funksjoner blant annet i å opprettholde et elektrokjemisk potensial over cellemembranen. Ikke minst fungerer de som osmolytter som opprettholder cellens volum, og flere av disse er også viktige faktorer i prosesser som foregår i ulike deler av cellen, eksempelvis som kofaktorer for viktige enzymer.\n10-20% av cellens masse består av protein, som igjen kan deles inn i strukturelle og funksjonelle proteiner. Strukturelle proteiner bidrar som byggesteiner, mens funksjonelle proteiner fungerer som enzymer som katalyserer viktige reaksjoner, blant annet i energimetabolismen. Cellemembranene består av fettstoffer, spesielt fosfolipider og kolesterol, og i tillegg finner vi også fettsyrer og triglyserider som er viktige energisubstrater. Spesielt fettceller inneholder større lagre av sistnevnte. Karbohydrater har ikke en strukturell funksjon, men ved å binde til proteiner kan de danne glykoproteiner som har viktige funksjoner. Utover dette er karbohydratene hovedsakelig en energikilde, og de fleste cellene inneholder veldig lite karbohydrater. Unntaket er lever- og muskelceller, som kan lagre karbohydrater som glykogen."
  },
  {
    "objectID": "artikler/fysiologi/cellen.html#cellemembranen",
    "href": "artikler/fysiologi/cellen.html#cellemembranen",
    "title": "Cellen",
    "section": "Cellemembranen",
    "text": "Cellemembranen\nSelve cellen er omgitt av en membran, og det samme gjelder cellekjernen og flere andre viktige organeller. Disse membranene er ikke passive strukturer, men fulle av transportproteiner og reseptorer som sørger for transport av viktige molekyler og overføring av signaler. Her tar jeg bare med selve cellemembranen.\nCellemembranen som omslutter cellen er 7.5-10 nanometer tykk, og består av et et dobbelt lipidlag. Denne membranen består hovedsakelig av proteiner, fosfolipider og kolesterol. Det doble lipidlaget er organisert slik at den fettløselige siden av fosfolipidene binder seg til hverandre, noe som gjør at den vannløselige delen på den ene siden peker inn i cellen mot den intracellulære væsken og på den andre siden ut mot ekstracellulærvæsken. Siden midten av membranen er fettløselig, kan fettløselige substanser som oksygen, karbondioksid og fettløselige hormoner diffundere gjennom cellemembranen, mens vannløselige substanser som glukose og vannløselige vitaminer må ha hjelp av transportproteiner.\nProteinene i cellemembranen består stort sett av glykoproteiner. Disse kan penetrere hele membranen (integrale membranproteiner) eller være festet til den ene siden (perifere membranproteiner), og kan fungere som reseptorer, transportproteiner eller enzymer. Cellemembranen er vist på bildet under."
  },
  {
    "objectID": "artikler/fysiologi/cellen.html#cellekjernen",
    "href": "artikler/fysiologi/cellen.html#cellekjernen",
    "title": "Cellen",
    "section": "Cellekjernen",
    "text": "Cellekjernen\nCellekjernen kan sees på som cellens kontrollsenter. Her finner vi arvestoffet vårt, DNA, som er fordelt på de 46 kromosomene. I DNA finner vi genene våre, som inneholder oppskriften på alle proteinene som produseres i kroppen. Når cellen skal produsere et protein, lages det først en kopi av denne oppskriften, RNA, som kan fraktes ut i cytosol der proteinet produseres. Denne oppskriften kalles messenger RNA, mRNA.\nCellekjernen er omgitt av en kjernemembran, og inni finner vi en struktur som kalles nukleolus. Her finner vi en stor opphopning av RNA og proteiner."
  },
  {
    "objectID": "artikler/fysiologi/cellen.html#organellene-i-cytosol",
    "href": "artikler/fysiologi/cellen.html#organellene-i-cytosol",
    "title": "Cellen",
    "section": "Organellene i cytosol",
    "text": "Organellene i cytosol\nI cytosol finner vi mange viktige strukturer som kalles organeller. Det er disse som utfører cellens funksjoner, og for å forstå hvordan en celle fungerer er det sentralt å vite litt om de ulike organellene og hva de gjør. Under ser du en figur av cellen med de viktigste organellene markert.\n\nEndoplasmatisk retikulum (ER) er et stort nettverk av vesikler som befinner seg i cytosol. Bundet til det som kalles granulære delen av ER, også kalt «rough ER», finner vi ribosomene, som er cellens proteinfabrikker. Disse leser av informasjonen fra mRNA som ble produsert i cellekjernen, og lager de proteinene de får oppskrift på. Resten av ER, som kalles agranulær eller «smooth» ER, er ansvarlig for produksjon av fettstoffer. Disse fettstoffene inkorporeres i selve ER-membranen, og for at ikke ER skal fortsette å vokse så spaltes det av små vesikler, som kan fraktes videre til golgiapparatet.\nGolgiapparatet består av vesikler der molekyler som skal transporteres ut fra cellen lagres. Proteiner og andre fettstoffer som produseres i ER transporteres kontinuerlig til golgiapparatet. Her bearbeides og lagres de, før de transporteres ut av cellen i sekretoriske vesikler. Bildet under viser ER og golgiapparatet.\n\nLysosomene er små enzymfylte vesikler som dannes ved avspalting fra golgiapparatet, og disse enzymene kan blant annet brukes til å bryte ned andre molekyler som eksempelvis proteiner. Ved å holde enzymene inni lysosomene unngår vi at det øvrige celleinnholdet kommer i kontakt med enzymene og skades. Lysosomene kan tømme innholdet sitt over i de sekretoriske vesiklene, og spiller også en rolle i opptaket av molekyler til cellen ved at enzymer fra lysosomene også benyttes til å bearbeide molekylene som fraktes i denne retningen. Peroksisomene ligner litt på lysosomene, men inneholder andre enzymer. Blant annet er disse viktige for detoksifisering av ulike substanser ved oksidering. Nedbrytning av lange fettsyrer skjer i peroksisomene, så disse er også viktige for energimetabolismen.\nMitokondriene er cellens energifabrikker, og disse finnes i varierende mengde i ulike celler. Mitokondriene er pakket inn i en dobbel mitokondriemembran, og inni finner vi masse enzymer som er viktige for å hente ut energi fra næringsstoffene. Nedbrytning av fettsyrer skjer i mitokondriene, og her finner vi også sitronsyresyklusen og elektrontransportkjeden der vi produserer kroppens primære energimolekyl ATP.\nDenne artikkelen er basert på informasjon fra Guyton&Hall - Textbook on Medical Physiology, og er ment å gi en innføring i hva som foregår inni cellen."
  },
  {
    "objectID": "artikler/fysiologi/hjerte1.html",
    "href": "artikler/fysiologi/hjerte1.html",
    "title": "Hjertet del 1: Fysiologi og Anatomi",
    "section": "",
    "text": "Tilbake til artikkelserien om menneskets fysiologi\nSom oftest snakker vi om hjertet i entall, til tross for det er to separate pumper som utgjør organet. Den høyre pumpen, eller halvdelen, pumper blod gjennom lungene, og den venstre halvdelen pumper blodet gjennom de perifere vevene, eller resten av kroppen. Både høyre og venstre pumpe består av to deler, atriumet og ventrikkelen. Atriumet i hver halvdel pumper blod til ventrikkelen, mens ventrikkelen i tur tar seg av den mest krevende delen av jobben som er å pumpe blodet videre til lungene (pulmonær sirkulasjon) eller resten av kroppen (perifér sirkulasjon). Dette skjer ved at hjertemuskelen kontraherer ved hjelp av aksjonpotensial som eksiterer myocyttene (muskelcellene) og skaper kontraksjon. Hjertets ledningssystem vil jeg komme tilbake til i detalj i en av de neste artiklene, selv om noe av det vil diskuteres også i denne artikkelen ettersom hjertets aksjonspotensial vil bli beskrevet her."
  },
  {
    "objectID": "artikler/fysiologi/hjerte1.html#hjertemuskelens-anatomi",
    "href": "artikler/fysiologi/hjerte1.html#hjertemuskelens-anatomi",
    "title": "Hjertet del 1: Fysiologi og Anatomi",
    "section": "Hjertemuskelens anatomi",
    "text": "Hjertemuskelens anatomi\nHjertemuskelen har flere likhetstrekk med skjelettmuskulatur og inneholder mye kontraktilt muskelvev som aktin og myosin. Til tross for likhetene er hjertemuskulaturen, som vi skal se under, også nokså ulik vanlig muskulatur. Viktige strukturelle elementer som de ulike hjertekamrene (atriene og ventriklene) samt hjerteklaffene (trikuspidal-, mitral-, aorta- og pulmonalklaffen) vil bli diskutert senere i artikkelen, men under følger likevel en kort oversikt over hjerteposen og hjerteveggens anatomi.\n\n\nPerikardet\nHjertet er plassert i et væskefylt hulrom som kalles det perikardiale hulrommet. Veggene i dette hulrommet utgjøres av en spesiell membran og kalles perikardet, eller hjerteposen. Membranen i hjerteposen produserer en serøs væske som smører hjertet og forhindrer friksjon mellom hjertet og andre organer. I tillegg holder hjerteposen hjertet på plass samtidig som det skaper et hulrom som tillater hjertet å ekspandere når det fylles med blod. Hjerteposen består av to lag, hvorav et visceralt lag som dekker utsiden av hjertet, og et parietalt lag som dekker utsiden av det perikardiale hulrommet.\n\n\nHjerteveggen\nHjerteveggen består av 3 lag; epikardiet, myokardiet og endokardiet. Epikardiet er det ytterste laget av hjerteveggen, og er egentlig bare et annet ord for det viscerale laget til hjerteposen, og har dermed de samme funksjonene, som smøring og produksjon av serøs væske. Mykoardiet er det midterste og tykkeste laget av hjerteveggen og består av selve hjertemuskelen som er ansvarlig for å pumpe blodet rundt i kroppen vår. Innerst i hjerteveggen finner vi endokardiet, som er et enkelt endotellag som dekker innsiden av hjertet, og forhindrer blodet i å klistre seg til innsiden av hjertet.\nTykkelsen på hjerteveggen varierer mellom de ulike delene av hjertet. I atriene, som det står mer om under, vil hjerteveggen være langt tynnere, ettersom de ikke skal pumpe blod lenger enn ned i ventriklene. Ventriklene har derimot en mye tykkere hjertevegg, ettersom det trengs langt mer kraft for å pumpe blod til lungene og resten av kroppen. Venstre ventrikkelhalvdel er større enn høyre, da denne halvdelen er ansvarlig for å pumpe blod til hele kroppen i motsetning til høyre som pumper til lungene."
  },
  {
    "objectID": "artikler/fysiologi/hjerte1.html#hjertemuskelens-fysiologi",
    "href": "artikler/fysiologi/hjerte1.html#hjertemuskelens-fysiologi",
    "title": "Hjertet del 1: Fysiologi og Anatomi",
    "section": "Hjertemuskelens Fysiologi",
    "text": "Hjertemuskelens Fysiologi\nHjertet er satt sammen av tre hovedmuskelfibre; 1)atriale, 2) ventrikulære og 3) spesialiserte eksitatoriske og “strømledende” muskelfibre. De atriale og ventrikulære muskelfibrene kontraherer (trekker seg sammen) slik som vanlig skjelettmuskulatur, med det untaket at kontraksjonen varer mye lenger. I motsetning vil de eksitatoriske og strømledende muskelfibrene utøve en mye svakere kontraksjon ettersom de inneholder få kontraktile muskelfibre. I stedet vil hovedfunksjonen deres være å lede aksjonspotensialer gjennom hjertet, som skaper det karakteristiske, rytmiske hjerteslaget.\n\nSpesifikk anatomi\nHjertemuskelfibre utformes av flere individuelle men sammenkoblede celler som ligger paralellt med hverandre. Cellene sammenkobles ved at cellemembranene til hver individuelle celle fusjonerer med hverandre, og dette tillater i tur rask utvekskling av ioner som kan karakteriseres som en form for kommunikasjon mellom celler man ikke finner i andre vev. Når cellene ligger sammenkoblet på denne måten kalles de for et syncytium (se bilde under). På den måten vil aksjonspotensialene flyte med letthet fra den ene hjertemuskelcellen til den andre. Det skal ikke mer enn èn eksitasjon til før aksjonspotensialet spres til alle cellene.\n\nHjertet er sammensatt av to slike syncytier, det atriale og det ventrikulære som henholdsvis utgjør veggen på de to atriene og ventriklene. Atriene er separert fra de to ventriklene av et fibrøst lag som dekker den atrioventrikulære åpningen. På grunn av det fibrøse laget som dekker atriventrikulære åpningen, ledes ikke aksjonspotensialene direkte fra det atrielle syncytiet til det ventrikulære syncytiet. I stedet vil denne ledningen gå via den atrioventrikulære knuten, også kalt AV-knuten, som er et knutepunkt bestående av flerfoldige strømledende fibre. Hjertets ledningssystem vil bli diskutert i større detalj i senere.\nOppdelingen av hjertet i to separate, funksjonelle syncytier gjør at atriet kontraherer litt tidligere enn ventrikkelen. Dette er svært viktig for effektiv pumping av blod rundt i kroppen."
  },
  {
    "objectID": "artikler/fysiologi/hjerte1.html#hjertets-aksjonspotensial",
    "href": "artikler/fysiologi/hjerte1.html#hjertets-aksjonspotensial",
    "title": "Hjertet del 1: Fysiologi og Anatomi",
    "section": "Hjertets aksjonspotensial",
    "text": "Hjertets aksjonspotensial\nAksjonspotensialet til hjertemuskelfibrene som er vist på figuren under, har en styrke på gjennomnsittlig 105 millivolt, som betyr at det intracellulære potensialet stiger fra en negativ verdi på ca -85 millivolt til ca +20 milivolt ved hvert hjerteslag. Etter den første “toppen” forblir membranen depolarisert i ca 0.2 sekunder, og når dermed et såkalt platå som følges av en brå repolarisering. Dette platået i aksjonspotensialet gjør at hjertemuskelen kontraherer over mye lenger tid (opp til 15 ganger lenger) enn et vanlig skjelettmuskelfiber.\n\nÅrsaken til forskjellen på lengden av aksjonspotensialet samt platået som oppstår skyldes to ting. 1) Aksjonspotensialet i muskelceller initieres ved at såkalte “raske” natriumkanaler åpnes og lukkes i løpet av noen tusendeler av et sekund, slik at både depolarisering og repolarisering skjer ekstremt hurtig. I hjertemuskulatur åpnes to typer ionekanaler deriblant de samme, raske natriumkanalene man finner i skjelettmuskulatur, men også “trege” kalsiumkanaler. Disse kalsiumkanalene åpnes saktere, men forblir åpne mye lenger enn natriumkanalene, som fører til lenger depolariseringsperiode og i tur platået som oppstår. Kalsiumet som strømmer inn i hjertemuskelcellene fører deretter til at muskelfibrene trekker seg sammen, mens i skjelettmuskelcellene kommer kalsiumet fra sarkoplasmatisk retikulum ettersom muskelceller ikke har disse kalsiumkanalene. 2) Umiddelbart etter starten av aksjonpotensialet reduseres permeabiliteten for kalium-ioner i hjertemuskelcellene, slik at disse ikke lekker ut like hurtig som i skjelettmuskulatur og repolarisererer membranen. Etter 0.2-0.3 sekunder når de trege kalsiumkanalene lukkes og innstrømningen av både kalsium og natrium stoppes, økes også kaliumpermeabiliteten kraftig og kalium vil strømme ut av cellen og repolariserer membranen, og aksjonspotensialet stopper opp.\n\nRefraktærperioden\nMed refraktærperioden menes det tidsrommet hvor det ikke kan gå aksjonpotensial i hjertet. Dette skyldes at det allerede går et aksjonspotensial, og hjertecellene kan ikke re-eksiteres når dette skjer. Dette kalles den absolutte refraktærperioden. En relativt refraktærperiode følger umiddelbart etter repolariseringen av cellene. Da er det mulig at et nytt aksjonspotensial kan oppstå, men avhenger av et kraftigere stimuli enn normalt. Refraktærperioden til atriene er langt kortere enn i ventriklene.\n\n\nEksitasjons-kontraksjonkobling\nEksitasjons-kontraksjonskobling beskriver hvordan aksjonspotensialet får muskelfibrene til å kontrahere. Når et aksjonpotensial går, spres dette inn i dypet av hjertemuskelen ved hjelp av tverrgående tubuli (T-rør) som går tvers igjennom hjertemuskelcellene og dermed kommuniserer med både ekstracellulærvæsken, og innsiden av cellen. Disse  T-rørene interagerer også med langsgående sarkoplasmatiske tubuli som dermed fører til frigjøring av kalsium fra sarkoplasmatisk retikulum inni hjertemuskelcellen, som i tur utløser den kjemiske reaksjonen som oppstår når musklene trekker seg sammen.\n\nSå langt er det små forskjeller på ekstitasjons-kontraksjonkobling mellom hjertemuskelceller og skjelettmuskelceller da det samme skjer her. Men det er èn vesentlig forskjell, og det er at T-rørene i hjertet også er et lager for kalsiumioner. Slik at når aksjonspotensialet ledes langs T-rørene frisgjøres det kalsium som diffunderer inn i cellen, binder seg til reseptorer i det sarkoplasmatiske retikulum som øker kalsiumfrigjøring i hjertemuskelcellen ytterligere. Dette fører så til at flere kalsiumkanaler åpnes i T-rørene, og enda mer kalsium strømmer inn i cellen og skaper kontraksjon som i en vanlig skjelettmuskelcelle. Uten denne ekstra kalsium-frigjøringen fra T-rørene ville kontraksjonen været vesentlig svakere, og hjertet ville ikke klart å pumpe med samme kraft. Dette skyldes at hjertemuskelcellenes sarkoplasmatiske retikulum ikke er like velutviklet som i skjellettmuskelceller, og lagrer ikke nok kalsium til å stimulere en kraftig kontraksjon alene. I motsetning er hjertets T-rør 5 ganger større en T-rør i skjelettmuskelcellene, og kan i tillegg lagre kalsium, noe T-rør i skjelettmuskelceller som nevnt ikke gjør.\nI avslutningsfasen av hjertets aksjonspotensial stopper innstrømningen av kalsium samtidig som kalsiumet som allerede befinner seg i sarkoplasma pumpes effektivt tilbake i sarkoplasmatisk retikulum såvel som til T-rørene. Dette skjer ved hjelp av en kalsium-ATPase pumpe. Kalsiumet kan i tillegg pumpes ut ved hjelp av en natrium-kalsium kanal, hvor intracellulært kalsium “byttes” mot ekstracellulært natrium. Dette natriumet pumpes så også via natrium-kalium pumpen. Dette resulterer i at kontraksjonen stopper opp før et nytt aksjonspotensial blir fyrt av."
  },
  {
    "objectID": "artikler/fysiologi/hjerte1.html#hjertesyklusen",
    "href": "artikler/fysiologi/hjerte1.html#hjertesyklusen",
    "title": "Hjertet del 1: Fysiologi og Anatomi",
    "section": "Hjertesyklusen",
    "text": "Hjertesyklusen\nHjertesyklusen betegner alle hendelsene som finner sted i hjertet fra begynnelsen av et hjerteslag. Hver syklus begynner med en spontan eksitasjon av sinusknuten (mer om denne i neste del) som vi finner i høyre atrie, nær åpningen av øvre vena cava, og aksjonspotensialet ledes raskt herfra gjennom begge atrier, gjennom den atrioventrikulære knuten (AV-knuten) og ned i ventrikkelen. Grunnet ledningssystemets spesielle oppbygning tar det mer enn 0.1 sekund før aksjonspotensialet har nådd ventriklene. Som nevnt tidligere gjør dette at atriene kontraherer før ventriklene, noe som tillater pumping av blod fra atriene til ventriklene før ventriklene kontraherer langt kraftigere for å frakte blodet til lungene og rundt ellers i kroppen.\n\nDiastole og systole\nHjertesyklusen består av en hvileperiode, diastole, hvor hjertet fylles med blod, og en arbeidsperiode, systole, hvor hjertet pumper ut blod.\n\nFiguren over viser de ulike hendelsene som finner sted i hjertesyklusen for venstre halvdel. De tre øverste kurvene viser  henholdsvis trykk-forandringene i aorta, venstre ventrikkel og venstre atrium. Den fjerde kurven viser forandringer i blodvolumet i venstre ventrikkel, den femte et elektrokardiogram (EKG), og den sjette et fonokardiogram som beskriver lyden fra hjerteklaffene."
  },
  {
    "objectID": "artikler/fysiologi/hjerte1.html#atriene",
    "href": "artikler/fysiologi/hjerte1.html#atriene",
    "title": "Hjertet del 1: Fysiologi og Anatomi",
    "section": "Atriene",
    "text": "Atriene\nBlodet tømmes normalt sett i atriene fra de store venene. 80% av blodet strømmer direkte ned i ventriklene før atriene kontraherer, før kontraksjonen sørger for at de resterende 20% blir pumpet ned i ventrikkelen. På den måten fungerer atriene som grunnpumper, som øker ventriklenes effektivitet med så mye som 20%. På den andre siden vil hjertet helt fint kunne fungere uten atriefunksjon, ettersom det er laget for å pumpe 3-400 ganger mer blod enn det som trengs i hvile. Mangelen på atriefunksjon merkes derfor gjerne ikke før tung fysisk aktivitet, hvor sympotmer på hjertesvikt kan oppstå.\n\nTrykkforandringer i atriet under hjertesyklusen\nI figuren som betegner hjertesyklusen over vil du kunne se tre små endringer i kurven som betegner atrietrykk. a-bølgen forårsakes av atriekontraksjon, og trykket i det venstre atrie øker da normalt sett med 7-8 mm/Hg. c-bølgen oppstår når ventriklene begynner å kontrahere, som kan forårsaker en viss tilbakestrømning av blod til atriene men også at hjerteklaffene presses tilbake mot atriet på grunnet økt trykk i ventrikkelen. v-bølgen oppstår ved slutten på av den ventrikulære kontraksjonen, og kommer av den trege flyten av blod inn i atriene fra venene mens hjerteklaffene er lukket. Så, når den ventrikulære kontraksjonen er over, åpnes hjerteklaffene som fører til at atrielt blod strømmer ned i ventriklene, og v-bølgen opphører."
  },
  {
    "objectID": "artikler/fysiologi/hjerte1.html#ventriklene",
    "href": "artikler/fysiologi/hjerte1.html#ventriklene",
    "title": "Hjertet del 1: Fysiologi og Anatomi",
    "section": "Ventriklene",
    "text": "Ventriklene\n\nFylling av ventriklene under diastolen\nUnder ventrikulær systole samles blod i høyre og venstre atrium på grunn av lukkede hjerteklaffer, som hindrer at blodet strømmer ned i ventriklene når hjertet trekker seg sammen. På den måten, når den ventrikulære systolen opphører og disse slapper av, vil hjerteklaffene åpnes som følge av økt trykk atriene, og blodet vil på ny strømme inn i ventriklene. Dette kan du lese av figuren over der kurven som betegner ventrikkelvolum øker. Den ventrikulære diastolen kan deles opp i 3 faser hvor fase 1) er når ventriklene fylles hurtig ved at blodet strømmer rett igjennom atriene og inn i ventriklene, 2) betegner en liten mengde blod som tømmes i atriene fra venene under diastolen og som fortesetter rett til ventriklene, og 3) når atriene kontraherer og skviser den siste dråpen med blod fra ned i ventriklene.\n\n\nTømming av ventriklene under systolen\n\nIsometrisk fase\n\nUmiddelbart etter at ventriklene er begynt å kontrahere øker ventrikkeltrykket drastisk, som igjen fører til at hjerteklaffen som skiller atriet og ventrikkelen lukkes. Deretter passerer .02-.03 sekunder som ventrikkelen bruker til å bygge opp nok til trykk til å åpne aorta- (til hovedpulsåren) og pulmonalklaffen (til lungene) som man finner i henholdsvis venstre og høyre hjertehalvdel. Disse .02-.03 sekundene kalles den isometriske/isovolumiske perioden, ettersom ventrikkelen kontraherer men til tross for dette pumpes blodet likevel ikke ut av hjertet.\n\nEjeksjonsfasen\n\nNår trykket i venstre ventrikkel øker til over 80 mm/Hg åpnes aorta- og pulmonalklaffen. Denne ejeksjonsfasen er også tredelt, og 70% av blodet strømmer ut gjennom ventriklene under den første tredjedelen, mens de resterende 30% pumpes ut til slutt. Første tredjedel kalles derfor den hurtige ejeksjonsfasen, mens de to siste tredjedelene kalles den trege ejeksjonsfasen.\n\nIsometrisk avslapningsfase\n\nAvslutningsvis i systolen opphører ventrikulær kontraksjon som gjør at det intraventrikulære trykket reduseres. Det økte trykket i de nå oppblåste, store arteriene som nettopp er fyllt med blod fører til at disse presser blodet tilbake mot ventriklene, som i tur fører til aortaklaffen og pulomnalklaffen lukkes. De neste .03-.06 sekundene slapper ventriklene av, og denne periodene kalles isometrisk avslapningsfase, og i denne fasen synker trykket i ventriklene raskt til sine diastoliske nivå. Deretter åpnes hjerteklaffene og et nytt hjerteslag tar form."
  },
  {
    "objectID": "artikler/fysiologi/hjerte1.html#endediastolisk-volum-endesystolisk-volum-og-slagvolum",
    "href": "artikler/fysiologi/hjerte1.html#endediastolisk-volum-endesystolisk-volum-og-slagvolum",
    "title": "Hjertet del 1: Fysiologi og Anatomi",
    "section": "Endediastolisk volum, endesystolisk volum og slagvolum",
    "text": "Endediastolisk volum, endesystolisk volum og slagvolum\nUnder diastole, økes normalt det ventrikulære volumet med rundt 110-120 ml. Dette volumet kalles endediastolisk volum (EDV). Deretter, når ventriklene tømmes under systolen, synker volumet med rundt 70 ml, og dette kalles slagvolum (SV). Det som er igjen i hver ventrikkel, ca 40-50 ml, kalles endesystolisk volum (ESV). Ved kraftig kontraksjon kan ESV reduseres til så lite som 10-20 ml. På den andre siden, når store mengder blod strømmer inn i ventriklene under diastolen kan EDV bli så stort som 150-180 ml i et friskt hjerte. Ved å øke EDV og samtidig redusere ESV kan SV mer enn fordobles som for eksempel under fysisk aktivitet."
  },
  {
    "objectID": "artikler/fysiologi/hjerte1.html#hjerteklaffene",
    "href": "artikler/fysiologi/hjerte1.html#hjerteklaffene",
    "title": "Hjertet del 1: Fysiologi og Anatomi",
    "section": "Hjerteklaffene",
    "text": "Hjerteklaffene\n\n\nDe atrioventrikulære klaffene\nDe atrioventrikulære klaffene (AV-klaffene) har jeg til nå i teksten kun betegnet som “hjerteklaffene”, og er klaffene som skiller atriene og ventriklene. Disse kalles også for trikuspidalklaffen (høyre hjertehalvdel) og mitralklaffen (venstre hjertehalvdel). AV-klaffene forhindrer tilbakestrømning av blod fra ventriklene til atriene under systolen. De lukkes når en tilbakegående trykkgradient presser blodet bakover og åpnes når det motsatte skjer.\n\n\nPapillærmusklene\nPapillærmusklene er muskler som er festet til AV-klaffene, og kontraherer samtidig med ventriklene. Til tross for at man skulle tro at disse musklene hjalp til med lukkingen av AV-klaffene, er det ikke det som skjer. Når ventriklene kontraherer, buler AV-klaffene inn mot sine respektive atrier, og det er papillærmusklene som holder disse igjen slik at de ikke buler for mye inn og begynner å lekke, som kan skje dersom dersom det skulle oppstå rifter eller skader i denne muskulaturen.\n\n\nDe semilunære klaffene\nDe semilunære klaffene omfatter aorta- og pulmonalklaffen. Disse halvmåneformede (derav navnet) klaffene skiller høyre og venstre ventrikkel fra henholdsvis pulmonalarterien og aorta, og forhindrer tilbakestrømning av blod til ventriklene under diastolen og ved systolens slutt når trykket i disse arteriene er høyt."
  },
  {
    "objectID": "artikler/fysiologi/hjerte1.html#blodtrykket",
    "href": "artikler/fysiologi/hjerte1.html#blodtrykket",
    "title": "Hjertet del 1: Fysiologi og Anatomi",
    "section": "Blodtrykket",
    "text": "Blodtrykket\nNår venstre ventrikkel kontraherer øker trykket inntil aortaklaffen åpnes. Når aortaklaffen åpnes avtar trykkøkningen, ettersom blodet pumpes ut av hjertet, inn i aorta, og ut i perifere vev. Når blodet kommer inn i de perifere arteriene strekkes åreveggene og trykket øker til rundt 120 mm/Hg (systolisk trykk). Når systolen avtar og aortaklaffen lukkes, opprettholdes arterietrykket grunnet elastisiteten i åreveggene. Dersom du tar en titt i figuren av hjertesyklusen vil du se dette beskrevet i kurven som betegner aortatrykket. Du vil også kunne se en kortvarig stigning i trykket som oppstår som følge av en liten men plutselig tilbakestrømning av blod rett før klaffen lukkes. Denne kortvarige trykkøkningen opphører like plutselig som den oppstår når aortaklaffen er lukket.\nEtter at aortaklaffen er lukket synker trykket sakte men sikkert gjennom diastolen. Dette skjer fordi blodet som er kommet ut i de store arteriene flyter kontinuerlig gjennom de perifere årene og deretter tilbake til venene. Før ventrikkelen kontraherer igjen synker aortatrykket vanligvis til rundt 80 mm/Hg (diastolisk trykk), som er rundt 2/3-deler av trykket under systolen (120 mm/Hg). Det er dette legen måler når du sjekker blodtrykket, og tallene som er nevnt tilsvarer et normalt blodtrykk på 120/80.\nDenne artikkelen er basert på kapittelet om hjertet i Guyton & Halls Textbook on Medical Physiology."
  },
  {
    "objectID": "artikler/fysiologi/hjerte3.html",
    "href": "artikler/fysiologi/hjerte3.html",
    "title": "Hjertet del 3: Hjertets ledningssystem",
    "section": "",
    "text": "Tilbake til artikkelserien om menneskets fysiologi\nHjertet er utstyrt med et spesielt ledningssystem som generer elektriske impulser og skaper den karakteristiske rytmiske kontraksjonen av hjertemuskelen. Når dette systemet fungerer som det skal kontraherer atriene rundt 1/6-dels sekund før ventriklene, slik at ventriklene rekker å bli fylt med blod før blodet pumpes til lungene og ut i periferien. Ledningssystemet i hjertet er spesielt utsatt ved hjertesykdom, og spesielt ved iskemi grunnet dårlig koronar blodsirkulasjon. Dette kan blant annet føre til ujevn hjerterytme og urytmisk kontraksjon av de ulike delene av hjertet. Igjen kan dette påvirke hjertets effektivitet negativt og kan i verste fall resultere i død.\nHjertets ledningssystem. Kilde: Textbook of Medical Physiology, Guyton and Hall.\nFiguren over viser det spesialiserte ledningssystemet. Figuren viser sinusknuten, hvor impulsen normalt sett genereres. Herfra ledes impulsen til den atrioventrikulære knuten (AV-knuten) og His-bunten som forsinker impulsen slik at ventriklene kan fylles. Impulsen ledes videre fra atriene ned i ventriklene og til purkinje-fibrene som leder impulsen til alle delene av ventriklene i hjertet.\nLes gjerne de andre artiklene om hjertet:"
  },
  {
    "objectID": "artikler/fysiologi/hjerte3.html#sinusknuten",
    "href": "artikler/fysiologi/hjerte3.html#sinusknuten",
    "title": "Hjertet del 3: Hjertets ledningssystem",
    "section": "Sinusknuten",
    "text": "Sinusknuten\nSinusknuten befinner seg i det høyre atriet, og er direkte tilkoblet muskelfibrene her. Dette betyr at alle aksjonspotensial som avfyres i sinusknuten spres direkte til atriets muskelceller. Sinusknuten kan avfyres uavhengig av ytre impuls, og kontrollerer følgelig hjerterytmen. Dette skjer fordi hvilemembranpotensialet i sinusknutens nervefibre er mer positivt enn ellers, grunnet en konstant influks av kalsium og natrium som til en viss grad utjevner den opprinnelig negative intracellulære ladningen. Det vil dermed si at i refraktærperioden (perioden der et nytt aksjonspotensial ikke kan genereres), vil det være en viss influks av natriumioner som gradvis gjør membranpotensialet mer positivt. Når membranpotensialet når terskelen på rundt -40mV åpnes natrium-kalsiumkanaler og aksjonspotensialet går.\nSå hvorfor er ikke sinusfibrene er konstant depolarisert?\nDette skyldes i hovedsak to ting. 1) natrium-kalsiumkanalene lukkes lynraskt etter aksjonspotensialet har gått, og influks av natrium og kalsium inn i fibrene opphører. 2) Kalium vil på samme tid strømme ut av cellen slik at hvilemembranspotensialet nås.\nMen til tross for at sinusfibrene i utgangspunktet har en mer positiv ladning enn andre cellemembraner vil ikke det si at de depolariseres hurtigere. Husk fra tidligere at hjertemuskelen har tre typer ionekanaler som spiller viktige roller for hjertets aksjonspotensial. Disse er 1) raske natriumkanaler, 2) trege natriumkanaler, og 3) kaliumkanaler. Disse kanalene finner vi også i nervefibrene i sinusknuten, men ettersom membranpotensialet allerede er mer positivt enn ellers er de raske natriumkanalene allerede blokkert. Dette betyr at det kun er de trege natriumkanalene som er åpne, og det fører til at aksjonspotensialet i sinusknuten utvikles noe tregere enn i selve ventrikkelen. Repolarisering av membranen skjer også tregere. Se figuren under for en sammenligning av aksjonspotensialet i ventrikkelen kontra sinusknuten.\n\nBildet viser aksjonspotensialet i sinusknuten vs. ventrikkel. Kilde: Textbook of Medical Physiology, Guyton and Hall."
  },
  {
    "objectID": "artikler/fysiologi/hjerte3.html#av-knuten-og-his-bunten",
    "href": "artikler/fysiologi/hjerte3.html#av-knuten-og-his-bunten",
    "title": "Hjertet del 3: Hjertets ledningssystem",
    "section": "AV-knuten og His-bunten",
    "text": "AV-knuten og His-bunten\nSom nevnt over er sinusknuten koblet direkte til muskelcellene i atrieveggen. Dette gjør at aksjonspotensialet ledes raskt fra sinusknuten og ut i hjertemuskelfibrene og ned i AV-knuten. Her hindres impulsen før den sendes ned i ventrikkelen. AV-knuten er også lokalisert i høyre atrium like bak trikuspidalklaffen. His-bunten går gjennom atriet og ned i ventriklene, og sitter dermed i det fibrøse vevet som skille atriene fra ventriklene. I denne delen av hjertets ledningssystem er det færre såkalte «gap junctions» som gjør det vanskeligere for aksjonspotensialet og fare videre med en gang. His-bunten bidrar dermed til at impulsen forhindres en tanke, fordi aksjonspotensialet genereres tregere. Når vi også tar med at sinusknuten avfyres rimelig tregt vil da altså ta litt tid fra atriene trekker seg samme til ventriklene gjør det samme."
  },
  {
    "objectID": "artikler/fysiologi/hjerte3.html#purkinjefibrene",
    "href": "artikler/fysiologi/hjerte3.html#purkinjefibrene",
    "title": "Hjertet del 3: Hjertets ledningssystem",
    "section": "Purkinjefibrene",
    "text": "Purkinjefibrene\nPurkinjefibrene utløper fra AV-knuten og omgir resten av ventrikkelen. Disse fibrene er funksjonelt en kontrast til AV-knuten ettersom disse inneholder et stort antall gap junctions og leder aksjonspotensialer mye mer effektivt. Faktisk kan disse ledes opp til 150 ganger så hurtig som i AV-knuten. Dette gjør at aksjonspotensialene ledes mer eller mindre spontant til de ventrikulære muskelfibrene som nå skal trekkes samme og pumpe blodet rundt i kroppen."
  },
  {
    "objectID": "artikler/fysiologi/hjerte3.html#hvordan-reguleres-hjerterytmen",
    "href": "artikler/fysiologi/hjerte3.html#hvordan-reguleres-hjerterytmen",
    "title": "Hjertet del 3: Hjertets ledningssystem",
    "section": "Hvordan reguleres hjerterytmen?",
    "text": "Hvordan reguleres hjerterytmen?\nSom vi har vært inne på avfyres sinusknuten spontant. Men hjertet er innervert av både sympatiske og parasympatiske nervefibre som kan påvirke hjerterytmen. De parasympatiske nervefibrene (vagusnervene) er påkoblet både sinusknuten og AV-knuten, mens de sympatiske nervefibrene er distribuert til hele hjertet.\n\nParasympatisk regulering\nStimulering av de parasympatiske nervene som innerverer hjertet gjør at acetylkolin frigjøres fra nerveendene. Effekten av acetylkolin i hjeretet er at det senker den rytmiske aktiviteten i sinusknuten samtidig som den senker aktiviteten i AV-knuten. Altså vil impulsen ledes tregere fra AV-knuten og ned i ventrikkelen. Fysiologisk virker acetylkolin slik at permeabiliteten for kalium i de på sinus- og AV-knuten øker. Dette senker hvilemembranspotensialet, og membranen hyperpolariseres. Det skal med andre ord mer til før et aksjonspotensial kan gå. Dersom den parasympatiske stimuleringen er sterk nok kan den rytmiske, uavhengige avfyringen fra sinusknuten opphøre helt.\n\n\nSympatisk regulering\nSympatisk stimulering skaper motsatte reaksjoner i hjertet sammenlignet med parasympatisk stimulering. Aktiviteten i sinusknuten og ledningshastigheten øker i tillegg til at kontraksjonen blir kraftigere. Med andre ord økes aktiviteten i hele hjertet og maksimal sympatisk regulering kan tredoble hjerterytmen og doble kontraksjonsstyrken. Når avfyringen i sympatiske nervefibre tiltar skilles norandrenalin ut og bindes til beta-1-adrenerge reseptorer. Når disse aktiveres vil hjertefrekvensen øke, og denne effekten utøves trolig ved at permeabiliteten for natrium og kalsium-ioner økes. Dette vil da føre til at den rytmiske eksitasjonen i sinusknuten vil øke. Den økte permeabiliteten ovenfor kalsium vil også gjøre at hjertet kontraherer kraftigere."
  },
  {
    "objectID": "artikler/fysiologi/hjerte5.html",
    "href": "artikler/fysiologi/hjerte5.html",
    "title": "Hjerteinfarkt, hva er det egentlig",
    "section": "",
    "text": "Tilbake til artikkelserien om menneskets fysiologi\nDette er et gjesteinnlegg fra hjerte- og lungekirurg Thomas Geisner.\nOrdet infarkt stammer fra latin infarctus, der “in-” betyr “inn” og “farctus” betyr “tetting”. Infarkt betyr altså “inntetting”, og du vil snart forstå hvorfor.\nFor en gangs skyld har jeg tenkt til å skrive om en del av medisinen jeg jobber med til vanlig. Hele kostholdsdebatten rundt mettet fett, kolesterol, høyt blodtrykk, ugunstige fettverdier i blodet, høyt blodsukker og overvekt er tett knyttet til risikoen for å utvikle hjerte- og karsykdom.\nHjerte- og karsykdom er en stor samlebetegnelse på alle lidelser som kan ramme nettopp hjertet og blodkarene. I de aller fleste studier som ser på kosthold og utvikling av hjertesykdom, teller man opp antall pasienter med hjerteinfarkt og antall infarkter pr pasient.\nDet er lett for fagfolk å glemme at noe som er så grunnleggende for oss (Hva er et hjerteinfarkt?), egentlig er litt uklart for de fleste andre. Jeg skal derfor forklare begrepet slik jeg pleier å forklare det for mine pasienter i samtalen før operasjonen.\nBlodårene i kroppen sprer seg utover i kroppen omtrent som greinene på et tre. Hovedpulsåren går ut fra hjertet og sender straks ut to greiner som forsyner hjertet. Hovedpulsåren går så videre oppover og sender greiner til hodet og armene, før den svinger nedover mot magen, hvor alle organene i magen får sine greiner, og til slutt deler den seg i en grein til hvert bein.\nAkkurat som i et bjørketre, blir pulsårenes greiner mindre og mindre og tynnere og tynnere. I bjørketreet når sevjen ut til bladene, der den gjør nytten sin. Greinene som fører sevjen fram til løvet, er bare rørsystemer. I kroppen fungerer det nesten på samme måte. Blodårene er bare rørsystemer; det er i selve hjertemuskelen eller andre mottaker-organer at blodet virkelig gjør nytten sin.\nHva skjer med et bjørketre, hvis du knekker en grein? Alle vet at bladene på bjørketreet som skulle fått sevje fra den knekte greinen kommer til å visne. Det samme skjer i hjertet når et blodkar går tett (= tiltetting = infarkt!). Er det et stort blodkar som går tett, visner en stor del av hjertet, er det en liten grein som tettes, blir også en mindre del av hjertemuskelen rammet. I et slikt vissent område av hjertet vil muskelvevet dø, og det dannes arrvev i stedet. Arrvev kan ikke trekke seg sammen som en muskel, og hjertet mister derfor pumpekraft. Er det et lite infarkt, merker pasienten kanskje ingen forskjell, mens et stort infarkt kan ramme pumpekraften så totalt at det er dødelig.\nAndre organer kan også rammes av infarkt. Et hjerneinfarkt kan f. eks. gi tap av funksjoner som tale eller motorikk, eller være så stort at hjernen ikke overlever skaden.\nHvis et tett eller trangt område er tilgjengelig for kirurgi, kan man operere inn nye blodårer for å gjøre en forbikjøring (= “bypass” på engelsk) forbi den syke delen av karet. Det er her jeg som hjertekirurg gjør nytten min – jeg høster blodårer fra andre steder på pasientens kropp og syr disse inn på hjertet. Jeg lager en såkalt parallellkobling, og benytter meg av blodkarenes egenskap som rørsystemer til å lede blodet i en omvei rundt det syke området."
  },
  {
    "objectID": "artikler/fysiologi/lever.html",
    "href": "artikler/fysiologi/lever.html",
    "title": "Leveren - metabolismens dirigent",
    "section": "",
    "text": "Tilbake til artikkelserien om menneskets fysiologi\nNår vi snakker om metabolismen så er leveren det mest sentrale organet. Så godt som alt vi spiser vil absorberes i tarmen og fraktes via leveren til målcellene. Leveren står helt sentralt og styrer alt som skjer. I denne artikkelen får du et innblikk i hvordan leveren er bygget opp, hvilke oppgaver den har og hva som skjer dersom leveren slutter å fungere som den skal."
  },
  {
    "objectID": "artikler/fysiologi/lever.html#leverens-anatomi-og-oppbygning",
    "href": "artikler/fysiologi/lever.html#leverens-anatomi-og-oppbygning",
    "title": "Leveren - metabolismens dirigent",
    "section": "Leverens anatomi og oppbygning",
    "text": "Leverens anatomi og oppbygning\nLeveren er det største av kroppens indre organer, og en gjennomsnittlig voksen lever veier omkring 1,5kg. De funksjonelle enhetene i leveren kalles lober. Hver lever har et sted mellom 50.000 og 100.000 lober, som er bygget opp av små lag av leverceller, hepatocytter. Mellom cellelagene finner vi små ganger som kalles sinusoider, og midt i cellelagene finner vi gallecanaliculi, som leder ut til gallegangene. Rommet som skiller leverlobene kalles septa.\n\nBlodforsyningen til leveren er både arteriell og venøs. Fra leverarterien får leveren ferskt, oksygenrikt blod fra hjertet, mens venøst blod kommer via portåren og inneholder næringsstoffer som er absorbert i tarmen. Både det arterielle og det venøse blodet fraktes til septa, og herfra tømmes det videre over i sinusoidene. Midt i hver lobe finner vi sentralvenen. Etter at blodet har passert gjennom sinusoidene ender det opp i denne sentralvenen, som frakter blodet videre til levervenen som transporterer det videre til vena cava. Blodforsyningen til leveren er på hele 1350ml/minutt, og i hvile utgjør dette om lag 27% av alt blodet som pumpes ut fra hjertet.\nI tillegg til hepatocytter finner vi to andre hovedcelletyper i sinusoidene. Akkurat som i blodårene så er det også her et lag av endotelceller, men dette endotellaget har store porer slik at store molekyler som proteiner kan passere mellom blodet og hepatocyttene. Mellom endotelcellene og hepatocyttene finner vi et lite mellomrom som kalles perisinusoidalrommet. Dette mellomrommet er direkte koblet til lymfevevet, noe som gjør at overflødig væske raskt fjernes denne veien. Den andre celletypen i sinusoidene er noen store makrofager som kalles kupferceller. Disse refereres ofte til som retikuloendoteliale celler. Kupfercellene kan ta seg av bakterier og andre fremmede molekyler som kommer inn i sinusoidene."
  },
  {
    "objectID": "artikler/fysiologi/lever.html#hvilke-oppgaver-har-leveren",
    "href": "artikler/fysiologi/lever.html#hvilke-oppgaver-har-leveren",
    "title": "Leveren - metabolismens dirigent",
    "section": "Hvilke oppgaver har leveren?",
    "text": "Hvilke oppgaver har leveren?\nNår jeg i overskriften kaller leveren for metabolismens dirigent så er dette ingen overdrivelse. Leveren styrer det meste av det enormt komplekse systemet som utgjør metabolismen vår. I seg selv er leveren en storforbruker av energi. Denne energien går med til å bearbeide og syntetisere en lang rekke molekyler som kan fraktes rundt omkring i kroppen. Disse prosessene går langt utover det som er mulig å beskrive i en kort oversiktsartikkel som dette, så her vil jeg begrense meg til det viktigste.\n\nKarbohydratmetabolismen\n\nLeveren er sentral i karbohydratmetabolismen, og er spesielt viktig for å regulere blodsukkeret. Dette er spesielt viktig for å legge til rette for at hjernen får jevn tilgang på glukose.\n\nVed å lagre glukose som glykogen kan leveren både fjerne overflødig glukose fra blodet, og slippe det ut igjen ved behov. Etter et måltid vil leveren være svært aktiv for å ta opp glukosen som tilføres gjennom det vi spiser. Leverglykogenet er den viktigste faktoren i blodsukkerreguleringen, og levercellene kan lagre glykogen tilsvarende hele 5-8% av sin vekt, noe som tilsvarer rundt 100g. Når lagringskapasiteten overskrides vil overflødig glukose metaboliseres til acetyl-CoA, som kan brukes til å danne fettsyrer, kolesterol eller gallesalter.\nEn annen oppgave relatert til blodsukkeret er nydanning av glukose fra aminosyrer og glyserol fra triglyserider i en prosess som heter glukoneogenese. Denne funksjonen er spesielt viktig etter hvert som leverglykogenet begynner å tømmes for å unngå at blodsukkeret blir for lavt..\nLevercellene kan også omdanne de ulike monosakkaridene til hverandre, i reaksjoner som stort sett ender med at det dannes glukose. Den er altså helt sentral i metaboliseringen av fruktose og galaktose.\nMetabolisering av metabolitter i karbohydratmetabolismen er en siste viktig oppgave leveren har. Under anaerobe forhold vil glukose brytes ned ufullstendig slik at det dannes mye melkesyre. Leveren kan omdanne denne melkesyren tilbake til glukose gjennom en prosess som kalles Cori-syklus.\n\n\nFettmetabolismen\n\nLeveren er også sentral i fettmetabolismen, og veldig mye av denne skjer nettopp her. Både syntese og nedbrytning av fettsyrer og andre lipider styres i stor grad av leveren.\n\nNedbrytning av fettsyrer til Acetyl-CoA gjennom β-oksidasjonen skjer i de aller fleste cellene i kroppen, men mesteparten av dette skjer i hepatocyttene. Leveren kan ikke bruke all denne energien selv, så den danner acetoacetat (et ketonlegeme) som sendes i blodet til andre celler, der det brytes ned til Acetyl-CoA som inngår i sitronsyresyklusen/elektrontransportkjeden og frigjør energi. Noe acetoacetat vil omdannes videre til et annet ketonlegeme, β-hydroxybutyrat, men den samlede konsentrasjonen av disse ketonlegemene vil under normale omstendigheter holde seg svært lav (&lt; 3mg/dL), ettersom de blir tatt svært godt opp av andre celler. Men store mengder vil fraktes i blodet totalt sett.\nNår tilgangen på energisubstrat er tilstrekkelig vil leveren danne triglyserider som sendes ut i blodet i VLDL-partikler. Dersom det derimot ikke er tilstrekkelig tilgang på energisubstrat vil leveren i større grad omdanne fettsyrer til ketonlegemer, som er vannløselige molekyler som kan benyttes som energi i fravær av tilstrekkelig glukose. Grunnen til at det dannes ketonlegemer er at det ikke er nok oksaloacetat til at Acetyl-CoA kan gå inn i sitronsyresyklusen, siden oksaloacetatet brukes til å produsere glukose i glukoneogenesen. Under faste eller andre situasjoner der forbruket av fett som energikilde øker, vil triglyserider fra fettvevet slippes ut i blodet og fraktes som frie fettsyrer til leveren for oksidasjon. Da øker produksjonen av ketonlegemer, og konsentrasjonen av disse i blodet kan øke, og da sier vi at vi kommer i ketose. Dette kommer jeg tilbake til i en annen sak.\nLeveren produserer også mange fettholdige partikler som lipoproteiner, kolesterol og fosfolipider. Etter et måltid vil om lag 95% av alle fettstoffene i blodet være inkorporert i lipoproteiner, som også inkluderer kylomikroner som produseres i tarmcellene. Leveren har også større kapasitet til å desaturere fettsyrer enn andre kroppsvev, noe som er veldig viktig. Andelen umettede fettsyrer i cellemembranene i alle kroppens celler er viktig for fluiditet og funksjon, og hovedkilden til disse fettsyrene er altså fra produksjon i leveren.\n\n\nProteinmetabolismen\n\nI protein- og aminosyremetabolismen har leveren mange viktige oppgaver. Nedbrytning av aminosyrer er leverens egen hovedkilde til energi, ettersom nedbrytningsmetabolittene fra karbohydrater og fettsyrer først og fremst sendes ut til andre celler og vev.\n\nDe aller fleste aminosyrene kan metaboliseres i leveren, og det er også her mesteparten av dette metabolske spillet utføres. Leveren utfører deaminering- og transamineringsreaksjonene som gjør at vi kan produsere ikke-essensielle aminosyrer i de mengdene vi trenger.\nNår aminosyrer brytes ned for å brukes til energi så må først nitrogenet fjernes. Dette nitrogenet inkorporeres i urea, som kan fjernes fra kroppen gjennom urinen. Leveren lager så godt som all urea som produseres i kroppen, og uten denne funksjonen ville ammoniakkonsentrasjonene i blodet steget til skadelige nivåer. Det som blir igjen av aminosyren, karbonskjelettet, kan benyttes som energi, og dette er leverens primære energikilde. Karbonskjelettet kan også brukes til å produsere glukose (glukoneogenese), fett (lipogenese) eller ketonlegemer (ketogenese).\nLeveren produserer også omtrent 90% av alle plasmaproteinene våre, og kapasiteten for denne produksjonen er 15-50g/dag. De ulike plasmaproteinene har viktige funksjoner. Albumin er viktig for opprettholdelse av det osmotiske trykket og derfor opprettholdelse av blodvolumet. Globuliner utfører en del enzymatiske reaksjoner i blodet og er viktig for immunfunksjon. Fibrinogen er viktig for blodkoagulasjonen. I tillegg til spesifikke funksjoner er plasmaproteinene også viktig for å frakte andre molekyler som eksempelvis vitaminer i blodet. Proteinbundte molekyler unngår filtrering i nyrene og skilles dermed i liten grad ut i urinen.\n\n\nAlkoholmetabolismen\nLeveren er organet som primært metaboliserer alkohol i kroppen. Etanolen omdannes til acetaldehyd, som er den metabolitten som forårsaker symptomene som oppstår etter å ha drukket litt for mye en kveld. Acetaldehyd omdannes videre til acetat ved hjelp av enzymet aldehyd dehydrogenase.\n\n\nVitamin- og mineralmetabolismen\nLeveren fungerer som et lagringsorgan for mange næringsstoffer, og er derfor også en god kilde til mange av disse dersom vi spiser lever. De vitaminene vi finner de største lagrene av i leveren er A-vitamin, D-vitamin og B12. Av mineraler kan jern trekkes frem, som lagres i store mengder bundet til ferritin. I aktivering og nedbrytning av vitaminer spiller leveren også en stor rolle. Her vil jeg trekke frem aktivering av D-vitamin som eksempel.\n\n\nAndre oppgaver\nLeveren kan utvides, og fungerer derfor som et viktig lagringsorgan for blod. Normalt finner vi omtrent en halv liter blod, noe som utgjør rundt 10% av det totale blodvolumet. Dersom det skulle være behov, eksempelvis ved hjertesvikt, kan leverens kapasitet for blodlagring økes med rundt en liter ekstra.\nLeveren mottar blod direkte fra tarmene, og her følger det ofte med bakterier. Leveren har derfor en viktig oppgave med å rense dette blodet. Kupfercellene tar seg av denne jobben etter hvert som blodet passerer gjennom sinusoidene, og det er antatt at mindre enn 1% av bakteriene som kommer over i blodet fra tarmene overlever førstegangspassasje gjennom leveren.\nHepatocyttene produserer galle, som er nødvendig for fordøyelsen av fett og fettløselige molekyler i tarmen. Gallen produseres fra kolesterol, og omtrent 80% av kolesterolet som produseres i leveren brukes til å lage galle. Gallen fraktes via gallecanaliculi og ut i gallegangen. Her lagres gallen i galleblæren før den tømmes ut i tolvfingertarmen sammen med fordøyelsesvæsker fra bukspyttkjertelen som følge av et måltid, spesielt dersom det inneholder fett. Mesteparten av gallesaltene reabsorberes nederst i tynntarmen og føres tilbake til leveren gjennom portåren.\n\nLeveren er sammen med nyrene kroppens primære avgiftningsorgan. Her finner vi blant annet Cytokrom P450-enzymene som kan modifisere både kjente og fremmede stoffer slik at de kan skilles ut, enten via gallen eller urinen. Dette inkluderer også deaktivering av hormoner og dermed bidrar leveren også til å regulere hormonbalansen."
  },
  {
    "objectID": "artikler/fysiologi/lever.html#hva-er-konsekvensene-av-sykdom-eller-skade",
    "href": "artikler/fysiologi/lever.html#hva-er-konsekvensene-av-sykdom-eller-skade",
    "title": "Leveren - metabolismens dirigent",
    "section": "Hva er konsekvensene av sykdom eller skade?",
    "text": "Hva er konsekvensene av sykdom eller skade?\nAt leveren har mange oppgaver er noe som blir veldig tydelig når leverfunksjonen svekkes. Ved sykdom eller skade på leveren vil nemlig alle disse funksjonene forstyrres samtidig, noe som understreker hvor alvorlig en leversvikt kan være.\nDet skilles mellom akutt leversvikt, som oftest forårsaket av forgiftninger (i den vestlige verden er paracetforgiftning den vanligste årsaken) eller infeksjon (viktigste årsak globalt), og kronisk leversvikt som igjen kan skyldes en rekke faktorer. Den mest klassiske varianten av kronisk leversvikt er alkoholisk leversykdom som skyldes kronisk høyt alkoholinntak over lenger tid. Ikke-alkoholisk fettlever har imidlertid blitt den vanligste leversykdommen i industrilandene. Dette regnes som en del av det metabolske syndrom, og er assosiert med overvekt, insulinresistens, høyt blodtrykk og diabetes type 2. Ikke-alkoholisk fettlever vil i likhet med alkoholisk fettlever kunne bli betent, og til slutt vil det dannes fibrøst bindevev og det utvikles levercirrhose, som regnes som endestadiet for kroniske leversykdommer.\nGulfarging av huden og kløe er tidlige tegn på leversvikt. Dette skyldes at vi får en opphopning av bilirubin som er et nedbrytningsprodukt av hemoglobin. Normalt sett vil bilirubin tas opp av leveren og skilles ut i gallen, men når dette i stedet hopes opp i blodet så forårsaker det gulfarging av huden (og eksempelvis øyne) og kløe. Andre viktige symptomer er smerter, kvalme og tretthet.\nEttersom leveren også er et viktig avgiftningsorgan så kan vi ved leversvikt få en opphopning av uønskede stoffer som kan gjøre direkte skade på vev. Redusert produksjon av urea fra nedbrytningen av aminosyrer vil gjøre at ammoniakk hoper seg opp i blodet, noe som er antatt å være med å forårsake hepatisk encefalopati som kjennetegnes ved redusert hjernefunksjon og i ytterste konsekvens koma og død.\nLeveren er som understreket svært viktig for metabolismen av næringsstoffene. Leversvikt vil gjøre at kroppen får problemer med å regulere blodsukkeret. Redusert produksjon av plasmaproteiner kan forårsake ødemer. Dette skyldes at det osmotiske trykket i blodårene synker (plasmaproteinene er osmotisk aktive), noe som presser væske ut i vevet. Redusert blodvolum vil på sin side stimulere nyrene til natrium- og væskeretensjon for å motvirke fallet i blodvolumet, noe som fører til at enda mer væske presses ut i vevet og ødemene vokser. Et klassisk tegn på leversvikt er ascites, som er store væskeansamlinger i buken, noe som skyldes at blodtrykket i kapillærene i dette området øker som følge av at levercirrhosen øker motstanden for blodstrømmen gjennom leveren.\nVi får også en svikt i koagulasjonssystemet som følge av manglende produksjon av koagulasjonsfaktorer, og blødninger er vanlig. Også i opptaket av næringsstoffer er leveren viktig, ettersom gallen produseres her. Fettmalabsorbsjon og redusert opptak av de fettløselige vitaminene A, D, E og K er vanlig. Ved fettmalabsorbsjon så vil også de toverdige mineralene kalsium, magnesium og jern kunne binde seg til fettsyrene og dermed ikke tas opp. Som en total konsekvens av dette vil leverskade i stor grad legge til rette for underernæring, og det å dekke kroppens behov kan være en utfordring.\nUnderernæring er veldig vanlig ved leversykdommer, og det er flere grunner til dette. For det første vil smerter og kvalme gjøre at matinntaket reduseres. I tillegg vil også malabsorbsjon bidra til at tilførselen av næringsstoffer reduseres. I tillegg vil også energiforbruket være høyere som følge av hypermetabolisme, noe som gjør at risikoen for å ligge i underskudd øker ytterligere. Underernæring kan ofte være vanskelig å oppdage ettersom vekttapet effektivt kan maskeres av vannansamlinger."
  },
  {
    "objectID": "artikler/fysiologi/lever.html#oppsummering",
    "href": "artikler/fysiologi/lever.html#oppsummering",
    "title": "Leveren - metabolismens dirigent",
    "section": "Oppsummering",
    "text": "Oppsummering\nLeveren er et veldig sentralt organ med mange viktige oppgaver. Metabolismen av alle næringsstoffene styres i stor grad herfra, og viktige punkter er regulering av blodsukker, nedbrytning og syntese av fett og fettstoffer, produksjon av viktige plasmaproteiner og lagring og transport av vitaminer og mineraler. I tillegg er leveren viktig for avgiftning og fungerer i tillegg som et lagringsorgan for blod. I fordøyelsen av maten vi spiser er leveren viktig ettersom den produserer galle som er spesielt viktig for absorbsjonen av fettløselige stoffer.\nEttersom leveren har så mange viktige oppgaver vil sykdom og skade kunne ha mange konsekvenser. Leversvikt gir forstyrrelser i metabolismen til de ulike næringsstoffene, og vi får en opphopning i blodet av molekyler som normalt fjernes effektivt. Vi kan få problemer med fordøyelsen, og redusert produksjon av plasmaproteiner kan forårsake ødemer, der store vannansamlinger rundt buken er et vanlig symptom. Underernæring er svært vanlig ved leversykdom, og den kan grunnet vannansamlinger være vanskelig å oppdage.\nI arbeidet med denne artikkelen har jeg tatt utgangspunkt i fagbøker innen fysiologi (1) og biokjemi (2). For de interesserte anbefaler jeg å sjekke ut disse bøkene for mer utdyping.\nTakk til medisinstudent Andreas Blomkvist for gjennomlesning og kommentarer.\n\nGuyton A, Hall J: Textbook of Medical Physiology, 12 edn: Saunders/Elsevier; 2011.\nBerg JM, Tymoczko JL, Stryer L (eds.): Biochemistry, 6 edn: Freeman; 2007."
  },
  {
    "objectID": "artikler/fysiologi/lunge2.html",
    "href": "artikler/fysiologi/lunge2.html",
    "title": "Alkohol",
    "section": "",
    "text": "Tilbake til artikkelserien om menneskets fysiologi"
  },
  {
    "objectID": "artikler/fysiologi/nyre2.html",
    "href": "artikler/fysiologi/nyre2.html",
    "title": "Nyrene del 2: Væskebalanse og urinproduksjon",
    "section": "",
    "text": "Tilbake til artikkelserien om menneskets fysiologi\nForrige gang gikk jeg grundig gjennom hvordan nyrene er bygget opp og hva glomerulær filtrasjonsrate (GFR) er og hvordan det fungerer. I denne artikkelen bygger jeg videre på dette og vil gå i dybden på hvordan nyrene regulerer væskebalansen ved å produsere urin, og ikke minst gå i dybden på hvordan urinproduksjonen foregår."
  },
  {
    "objectID": "artikler/fysiologi/nyre2.html#væskebalansen",
    "href": "artikler/fysiologi/nyre2.html#væskebalansen",
    "title": "Nyrene del 2: Væskebalanse og urinproduksjon",
    "section": "Væskebalansen",
    "text": "Væskebalansen\nI artikkelen om natrium og klor skrev jeg at væskebalansen er et resultat av inntaket og utskillelsen av væske. Det er viktig å opprettholde en stabil væskebalanse, ettersom dette i stor grad påvirker konsentrasjonene av ulike metabolitter i kroppen, noe som påvirker funksjon. Verken dehydrering eller overhydrering vil være optimalt. Mengden osmotisk aktive partikler (der elektrolyttene utgjør de viktigste) styrer hvordan væsken fordeler seg inni og utenfor cellene våre. Derfor er også inntak og utskillelse av salt, og da hovedsakelig natrium som er den viktigste ekstracellulære elektrolytten, også sentralt. Væske forlater først og fremst kroppen i urinen, og i tillegg forsvinner litt gjennom svette, avføring, pust og fordamping fra huden.\nVanligvis styres inntaket av både væske og salt i større grad av vaner enn av fysiologiske behov, noe som gjør at nyrene i stor grad må tilpasse utskillelsen til inntaket for å opprettholde en fornuftig væskebalanse. I den første artikkelen om nyrene fikk du en forklaring på hva glomerulær filtrasjonsrate (GFR) er for noe. Filtrering av blodet er det første steget for å produsere urin. I gjennomsnitt filtrerer en voksen person omtrent 180 liter væske daglig, og av dette reabsorberer vi nesten alt, noe som gjør at vi sitter igjen med et urinvolum på rundt 1,5 liter daglig. Ved endringer i inntaket av salter eller væske har nyrene stor kapasitet til å regulere utskillelsen ved å fortynne eller konsentrere urinen, noe som utdypes lenger nede. Nyrene har en autoregulerende funksjon slik at GFR endres lite på tross av store svingninger i det systemiske blodtrykket. Uten denne autoreguleringen ville små økninger i blodtrykket gitt store økninger i GFR, og uten tilsvarende økninger i reabsorbsjonen av væske ville urinvolumet fort blitt veldig stort."
  },
  {
    "objectID": "artikler/fysiologi/nyre2.html#urinproduksjon",
    "href": "artikler/fysiologi/nyre2.html#urinproduksjon",
    "title": "Nyrene del 2: Væskebalanse og urinproduksjon",
    "section": "Urinproduksjon",
    "text": "Urinproduksjon\nVi har mekanismer for å styre inntaket av både salt og væske, men som nevnt er disse ofte i størst grad styrt av vaner. Hvor mye væske vi skiller ut gjennom andre veier enn urinen er også ganske stabilt, med unntak av at vi selvfølgelig taper mer gjennom svette når vi trener mye. Resten av denne artikkelen vil derfor omhandle hvordan nyrene produserer urin og regulerer utskillelsen av væske. Hvor mye av ulike stoffer som skilles ut i urinen er avhengig av tre viktige prosesser; filtrasjon, reabsorbsjon og sekresjon. I de følgende avsnittene vil jeg utdype disse.\n\n1. Glomerulær filtrasjon\nDe aller fleste substansene i blodet blir filtrert over til nyretubuli, og hvor mye som filtreres avhenger av GFR. Konsentrasjonen av de ulike substansene vil være mer eller mindre like stor som den var i blodet i utgangspunktet (unntak for proteinbundne stoffer). Dette gir oss en ligning for filtrasjon av det enkelte stoffet:\n\nFiltrasjon = GFR x plasmakonsentrasjon av det enkelte stoffet\n\nStørrelsen på molekylene har noe å si for hvor lett de passerer membranen i glomerulus, og små molekyler slipper lettere gjennom. Molekylenes elektrokjemiske ladning spiller også inn. Kapillærveggen inneholder mange negativt ladede proteoglykaner, og er derfor negativt ladet. Derfor vil positivt ladede molekyler slippe lettere gjennom enn de negative. Proteiner er store molekyler med negativ ladning, og det glomerulære filtratet, råurinen, vil derfor være tilnærmet proteinfri. Molekyler som er bundet til protein i blodet filtreres derfor i mindre grad enn de som finnes fritt.\n\n\n2. Reabsorbsjon\nDen andre prosessen er reabsorbsjon, der molekyler kan absorberes tilbake fra nyretubuli og over til de peritubulære kapillærene slik at utskillelsen blir mindre enn det som filtreres. Dette kan skje både transcellulært (gjennom de tubulære epitelcellene) eller paracellulært (passerer mellom epitelcellene). Hvor mye som reaborberes av det enkelte stoffet vil være av stor betydning for hvor mye som skilles ut til slutt. Noen molekyler, deriblant glukose og aminosyrer, reabsorberes nesten fullstendig, mens andre reaborberes i varierende grad. Elektrolyttene er eksempler på stoffer som reaborberes i ganske stor grad. Det er også en del stoffer som ikke reabsorberes i det hele tatt, deriblant endemetabolitter som kreatinin, som derfor skilles ut i samsvar med konsentrasjonene i blodet. Graden av reabsorbsjon reguleres i tråd med GFR, noe som er viktig for å opprettholde balanse.\nReabsorbsjonen forekommer på flere måter, både passivt og aktivt. Den passive reabsorbsjonen skjer ved diffusjon, og styres hovedsakelig av det hydrostatiske og osmotiske trykket. Væske vil alltid reabsorberes på denne måten. Den aktive reabsorbsjonen skjer derimot via ulike transportproteiner. Et eksempel på dette er reabsorbsjon av kalsium via en energikrevende kalsiumtransportkanal. Dette er et eksempel på primær aktiv transport, der prosessen er direkte drevet av en energikilde (ATP). Vi har også det som kalles sekundær aktiv transport, der transporten av et molekyl frigir energi som brukes til å transportere et annet. Natrium/glukose-kotransportkanalen er et eksempel på dette, som sørger for nærmest total reabsorbsjon av glukose ved hjelp av natrium (en kotransportkanal transporterer to molekyler samtidig, enten i samme retning, symport, eller i motsatt retning, antiport). Reabsorbsjonen av glukose er ikke energikrevende i seg selv, men drives av konsentrasjonsgradienten for natrium. Denne skapes igjen av at Natrium/Kalium(Na/K)-pumpen (en annen kotransportkanal) transporterer natrium ut av epitelcellene og tilbake i blodet, og derfor reduserer natriumkonsentrasjonen inne i cellen.\n\nUlike former for transport over en membran. Til venstre - diffusjon gjennom membran. I midten - diffusjon gjennom et transportprotein. Til høyre - aktiv, energikrevende transport.\n\n\n3. Sekresjon\nDen siste prosessen er sekresjon, der substanser som slapp unna filtrasjonen aktivt transporteres over i nyretubuli fra de peritubulære kapillærene for utskilling. Altså akkurat det motsatte av reabsorbsjonen. Dette bidrar til at avfallsstoffer skilles ut i større grad enn det som ble filtrert, slik at vi kvitter oss raskere med dem. Dette gjelder i stor grad organiske syrer og baser som kan være viktige å bli kvitt for å opprettholde syre/base-balansen. Sekundær aktiv transport er en viktig ekskresjonsmekanisme, og dette involverer ofte at molekyler blir transportert motsatt vei av natrium gjennom et kotransportprotein, slik at reaborbsjon av natrium driver sekresjonen av andre molekyler."
  },
  {
    "objectID": "artikler/fysiologi/nyre2.html#hva-skilles-ut",
    "href": "artikler/fysiologi/nyre2.html#hva-skilles-ut",
    "title": "Nyrene del 2: Væskebalanse og urinproduksjon",
    "section": "Hva skilles ut?",
    "text": "Hva skilles ut?\nSummen av disse tre prosessene avgjør hvor mye av hver enkelt substans som skilles ut i urinen, og her er det store forskjeller mellom de ulike stoffene. Som vi har sett så er natrium en veldig viktig elektrolytt, både når det gjelder reabsorbsjon og ekskresjon via sekundær aktiv transport. Den store mengden Na/K-pumper som finnes i de tubulære epitelcellene sørger for at konsentrasjonen av natrium holdes lav inni disse cellene, noe som legger til rette for natriumdrevet transport av en rekke molekyler, både i reabsorbsjon fra tubuli og ekskresjon fra blodet. Totalt kan urinutskillelsen av et stoff beskrives av følgende:\n\nUrinutskillelse = Filtrasjon – reabsorbsjon + ekskresjon\n\nKapasiteten for aktiv reabsorbsjon og sekresjon er begrenset, og transportmaksimum er et begrep som beskriver denne. Et godt eksempel på dette er kapasiteten for reabsorbsjon av glukose. Under normale omstendigheter reabsorberes glukosen fullstendig, slik at vi ikke taper glukose i urinen. Hvis vi husker tilbake til filtrasjonen, så vil glukosenivåene i blodet avgjøre hvor mye glukose som filtreres. Dersom blodsukkeret øker tilstrekkelig, vil vi overgå transportmaksimum for reabsorbsjon av glukose, noe som fører til at den øvrige glukosen vil skilles ut i urinen. Dette er et tegn på hyperglykemi, og tidligere ble dette brukt for å diagnostisere diabetes. Ettersom glukose er et osmotisk aktivt molekyl så vil det også trekke med seg ekstra væske, noe som forklarer hvorfor det å måtte hyppig på do er et kjennetegn på diabetes."
  },
  {
    "objectID": "artikler/fysiologi/nyre2.html#hvor-mye-tisser-vi",
    "href": "artikler/fysiologi/nyre2.html#hvor-mye-tisser-vi",
    "title": "Nyrene del 2: Væskebalanse og urinproduksjon",
    "section": "Hvor mye tisser vi",
    "text": "Hvor mye tisser vi\nDen totale urinproduksjonen kan beskrives med samme ligning som nevnt over. Summen av filtrasjon, reabsorbsjon og ekskresjon bestemmer hva som til slutt skilles ut. En veldig viktig egenskap i denne sammenhengen er det at nyrene kan konsentrere eller fortynne urinen ganske mye, uten å endre på utskillelsen av metabolittene, noe som er sentralt for å regulere væskebalansen. Du har sikkert merket at urinvolumet stiger i perioder der du drikker mye, og dette skyldes at nyrene da skiller ut mer væske ved å fortynne urinen. Har du drukket lite vil urinvolumet være mye mindre, og urinen er også mørkere ettersom den er mye mer konsentrert. Dette skjer hovedsakelig helt i slutten av det tubulære nettverket, i samlerørene.\nAntidiuretisk hormon (ADH), som produseres i hypotalamus som svar på økende osmotisk trykk i den systemiske sirkulasjonen, er viktig for samlerørenes permeabilitet for vann. ADH øker reabsorbsjonen av væske i denne delen av tubuli, slik at urinen konsentreres og mindre væske tapes. En annen faktor som bidrar til evnen til å konsentrere urinen er reabsorbsjon av urea fra samlerørene. Reabsorbsjon av urea skjer når vannreabsorbsjonen øker. Da øker samlerørenes ureakonsentrasjon, slik at noe av dette kan presses ut. Urea er osmotisk aktivt, noe som gjør at mer væske kan trekkes ut fra samlerørene, noe som konsentrerer urinen ytterligere. Urea i som nå befinner seg i nyremargen kan diffundere inn igjen i Henles sløyfe, og denne resirkuleringen kan skje flere ganger så lenge det er behov for det. Proteininntaket, og dermed ureaproduksjonen, er derfor avgjørende for vår evne til å konsentrere urinen, og underernæring er assosiert med redusert kapasitet for dette.\nFriske nyrer kan, dersom vi er overhydrerte, skille ut opp mot 20 liter urin i løpet av en dag. Dette oppnår den ved å drastisk redusere reabsorbsjonen av væske. Samtidig opprettholdes reabsorbsjonen av metabolitter, slik at vi ikke skiller ut mer av disse. På denne måten kan vi kvitte oss med overflødig væske uten at vi taper unødvendig mye av andre ting. På motsatt side kan nyrene også produsere kraftig konsentrert urin og begrense urinvolumet ned til 0.5 liter hos en gjennomsnittlig person. Dette kalles det obligatoriske urinvolumet, og tilsvarer den mengden vi er nødt til å skille ut for å kvitte oss med metabolske endeprodukter som urea og kreatinin (som er osmotisk aktive og derfor må trekke med seg noe væske). Denne egenskapen er ekstremt viktig for landlevende dyr som oss, ettersom den utgjør en forsvarsmekanisme mot dehydrering. Størrelsen på det obligatoriske urinvolumet bestemmes av hvor mye metabolitter som må skilles ut, og dette kan variere f.eks. med kroppsstørrelse eller kosthold."
  },
  {
    "objectID": "artikler/fysiologi/nyre2.html#hvordan-alt-dette-reguleres",
    "href": "artikler/fysiologi/nyre2.html#hvordan-alt-dette-reguleres",
    "title": "Nyrene del 2: Væskebalanse og urinproduksjon",
    "section": "Hvordan alt dette reguleres",
    "text": "Hvordan alt dette reguleres\nUtskillelsen av væske og metabolitter reguleres som nevnt nøye i nyrene slik at utskillelsen tilpasses inntaket og kroppens behov. Selv ved ekstreme svingninger i inntaket av væske så holder blodvolumet seg mer eller mindre konstant, noe som er et tegn på hvor effektive disse mekanismene fungerer. Vi har allerede vært inne på ADH som er et hormon som påvirker reabsorbsjonen av væske i samlerørene, men det er også andre mekanismer som regulerer alt dette.\nTrykkdiurese og trykknatriurese er viktige feedbackmekanismer for å opprettholde væske- og natriumbalansen, noe som er sentralt for å regulere blodtrykk og væskemengden i kroppen. Dette handler om nyrenes respons på økt inntak av væske eller natrium, som er å skille ut mer for å motvirke større endringer i væskebalansen. Dette skyldes at et økt blodvolum vil gjøre at mer blod pumpes ut fra hjertet, noe som øker blodtrykket. Til og med små økninger i blodtrykket vil øker utskillelsen av væske og natrium, slik at blodvolumet reduseres igjen. Motsatt vil også redusert blodvolum medføre redusert utskillelse.\nAngiotensin II er et hormon som øker reabsorbsjonen av væske og natrium og dermed øker blodtrykket. Dette hormonet må aktiveres ved hjelp av renin som produseres i nyrene. Aldosteron er et annet hormon som øker reabsorbsjonen av natrium og væske. Når vi spiser mer natrium (salt), så vil nyrenes utskillelse av renin reduseres, noe som reduserer aktiveringen av angiotensin II og dermed øker utskillelsen av natrium. Produksjonen av aldosteron hemmes også. Disse endringene forsterker trykkdiuresen, slik at mer væske og natrium skilles ut som følge av små endringer i blodvolumet. Evnen til å regulere utskillelsen av renin som respons på saltinntaket er en av faktorene som avgjør om en person er saltsensitiv eller ikke, og jo raskere nyrene regulerer dette jo raskere reguleres saltutskillelsen etter saltinntaket. Atrialt natriuretisk peptid (ANP) er et hormon som produseres i hjertemuskelen som respons på økt strekk av hjertet, eksempelvis som følge av økt blodvolum. Dette hormonet øker natriumutskillelsen både ved å øke GFR og redusere natriumreabsorbsjonen.\nDet sympatiske nervesystemet er også en sentral regulator av nyrenes utskillelse av væske og natrium. Økt sympatisk stimulering av nyrene vil kunne redusere GFR ved å kontrahere nyrearteriolene, øke reabsorbsjonen av væske og natrium og øke produksjonen av angiotensin II og aldosteron som begge ytterligere øker natriumreabsorbsjonen. Aktivering av det sympatiske nervesystemet kan komme som følge av redusert blodtrykk, eksempelvis på grunn av blødninger, og stimuleres av trykkreseptorer som registrerer blodtrykket."
  },
  {
    "objectID": "artikler/fysiologi/nyre2.html#oppsummering",
    "href": "artikler/fysiologi/nyre2.html#oppsummering",
    "title": "Nyrene del 2: Væskebalanse og urinproduksjon",
    "section": "Oppsummering",
    "text": "Oppsummering\n\nVæskebalansen er et resultat av den væsken som tilføres og den som fjernes fra kroppen. I denne prosessen er nyrene svært viktige, ettersom de ved å produsere urin er det viktigste organet for å regulere nettopp dette.\nI tillegg til å være viktig for å regulere væskebalansen er urinproduksjonen viktig for å regulere nivåene av alle metabolittene som befinner seg i blodet.\nUrinproduksjonen skjer primært i tre prosesser\n\nAlt blodet filtreres først i glomerulus, dette kalles filtrasjonen.\nDet som ikke skal skilles ut kan reabsorberes fra nyretubuli og tilbake til blodet.\nTil slutt kan nyrene også skille ut ekstra mye av en metabolitt ved sekresjon.\n\nReabsorbsjon og sekresjon skjer ved hjelp av ulike transportproteiner eller ved passiv diffusjon.\nUrinproduksjonen og utskillelsen av metabolitter reguleres etter kroppens behov, og dette styres både hormonelt og via det sympatiske nervesystemet. I tillegg har blodtrykket en egen effekt som kalles trykkdiurese, som gjør at små endringer i blodtrykket raskt kan jevnes ut.\n\nNeste gang ser jeg nærmere på hvordan nyrene regulerer utskillelsen av de ulike elektrolyttene, og vil også komme inn på nyrenes øvrige oppgaver.\nAll informasjonen i denne artikkelen er basert på en lærebok i fysiologi (1). Artikkelen er ment å gi en oversikt, og jeg anbefaler interesserte å undersøke i bøkene for nærmere beskrivelse av detaljer.\n\nGuyton A, Hall J: Textbook of Medical Physiology, 12 edn: Saunders/Elsevier; 2011."
  },
  {
    "objectID": "artikler/fysiologi/nyre4.html",
    "href": "artikler/fysiologi/nyre4.html",
    "title": "Nyrene del 4: Nyresykdom",
    "section": "",
    "text": "Tilbake til artikkelserien om menneskets fysiologi\nI denne siste artikkelen om nyrene vil du få et innblikk i årsaker til og konsekvenser av nyresykdom, både akutt og kronisk. Ettersom nyrene utfører svært mange oppgaver i kroppen vår så er det åpenbart at konsekvensene av sykdom eller skade på nyrene også vil være tilsvarende alvorlige.\nTidligere har jeg vært inne på nyrenes oppbygging og glomerulær filtrasjonsrate, urinproduksjon og væskebalanse og til slutt elektrolyttstatus og øvrige funksjoner. Alle disse er relevante for å skjønne hvordan konsekvensene av sykdom oppstår, og kan være verdt å sjekke ut først."
  },
  {
    "objectID": "artikler/fysiologi/nyre4.html#nyrefunksjon-og-nyresvikt",
    "href": "artikler/fysiologi/nyre4.html#nyrefunksjon-og-nyresvikt",
    "title": "Nyrene del 4: Nyresykdom",
    "section": "Nyrefunksjon og nyresvikt",
    "text": "Nyrefunksjon og nyresvikt\nNyrenes funksjon måles i GFR, og sykdom eller skade vil kunne redusere denne. Dette medfører at nyrene ikke klarer å filtrere blodet godt nok, noe som gjør at molekyler som ellers burde skilles ut i stedet hoper seg opp i blodet. Nyrene kan ikke danne nye nefroner, så ved sykdom eller skade som irreversibelt rammer disse vil reduksjonen i antallet nefroner, og dermed redusert GFR, være varig. Antallet nefroner vil også reduseres etter hvert som vi blir eldre, og det er anslått at etter fylte 40 så vil antallet reduseres med 10% hvert 10. år. GFR måles ikke direkte, og man bruker ulike markører (for eksempel kreatininutskillelse) for å estimere en verdi.\nDet er flere mekanismer som kan føre til redusert GFR, men alle sammen rammer på en eller annen måte systemene som er ansvarlig for å regulere GFR i utgangspunktet, altså filtrasjonstrykket eller filtrasjonskoeffisienten, Kf.\n\nGFR = Kf x netto filtrasjonstrykk\n\nNyresvikt kan forårsakes før, inni eller etter nyrene, og det kan være vanskelig å skille disse på bakgrunn av symptomer. Prerenal nyresvikt skyldes abnormaliteter utenfor nyrene, renal eller intrarenal nyresvikt skyldes abnormaliteter i selve nyrene (nyrekapillærene, glomerulus eller tubuli) og postrenal nyresvikt rammer utførselsveiene for urin. Nyresykdom deles primært inn i to kategorier, akutt og kronisk. Innen de to hovedkategoriene finnes det flere spesifikke nyresykdommer som kan ramme ulike deler av nyrene."
  },
  {
    "objectID": "artikler/fysiologi/nyre4.html#akutt-nyresvikt",
    "href": "artikler/fysiologi/nyre4.html#akutt-nyresvikt",
    "title": "Nyrene del 4: Nyresykdom",
    "section": "Akutt nyresvikt",
    "text": "Akutt nyresvikt\nAkutt nyresvikt kjennetegnes ved en plutselig og drastisk reduksjon av GFR. Konsekvensene av akutt nyresvikt er at vi ikke får skilt ut tilstrekkelig med væske og metabolitter, noe som gjør at disse hoper seg opp. Væskeretensjon kan medføre ødemer og forhøyet blodtrykk. Redusert utskillelse av kalium er den mest kritiske konsekvensen, ettersom hyperkalemi kan medføre hjertearytmi og hjertestans. Siden nyrene heller ikke får skilt ut syreoverskudd så vil nyresvikt medføre metabolsk acidose, som i tillegg til å være dødelig i seg selv også ytterligere reduserer utskillelsen av kalium. Akutt nyresvikt kan være prerenal, renal og postrenal.\nPrerenal akutt nyresvikt skyldes redusert blodtilførsel til nyrene. Som beskrevet i første artikkel er nyrenes blodtilførsel i utgangspunktet enormt stor, noe som er viktig for at nyrene skal kunne regulere væske- og elektrolyttstatus på en tilfredsstillende måte. Redusert blodtilførsel følges av redusert GFR og dermed redusert urinutskillelse, oliguri, som fører til at væske og metabolitter hoper seg opp. Dersom urinproduksjonen stopper helt opp kalles det anuri. Noen årsaker til prerenal akutt nyresvikt er store blødninger, diaré/oppkast, brannskader (stort væsketap fra huden) og hjertesvikt.\nPrerenal akutt nyresvikt er vanligvis reversibel så lenge blodtilførselen ikke reduseres til under 20-25% av normalen og årsaken behandles før det oppstår skade på nyrecellene som følge av oksygenmangel (iskemi). Grunnen til at nyrene tåler en såpass stor reduksjon i blodtilførselen uten at det oppstår iskemi er at GFR reduseres. Da reduseres også behovet for reabsorbsjon av natrium som er den største energi- og oksygenkrevende prosessen i nyrene. Når GFR reduseres så følges dette av et redusert oksygenbehov, og rundt 20-25% av normal blodtilførsel er tilstrekkelig for å holde nyrecellene i live. Dersom årsaken til den prerenale nyresvikten ikke korrigeres kan det altså oppstå skade på selve nyrecellene, og renal nyresvikt oppstår.\nRenal akutt nyresvikt skyldes abnormaliteter inne i selve nyrene, som kan ramme kapillærnettverket, nyretubuli eller interstitiet (vevet som omkranser tubuli).\n\nGlomerulonefritt er en betennelsestilstand som skader glomerulus. Dette skyldes vanligvis en unormal immunrespons som følge av infeksjoner andre steder i kroppen, og som oftest er det snakk om streptokokkvirus (som eksempelvis kan ramme halsen eller huden). Det som skader glomerulus er ikke infeksjonen i seg selv, men at det dannes komplekser mellom viruset og antistoffer. Disse kompleksene fanges inne i glomerulus, noe som fører til at celler som ligger her ødelegges. Det avleires også mange hvite blodceller som medfører blokkering av flere glomerulus. De som ikke blokkeres kan bli veldig permeable, slik at proteiner og røde blodceller filtreres over i tubuli og skilles ut i urinen. Vanligvis vil glumerulonefritt gå over etter 1-2 uker, og de fleste oppnår normal nyrefunksjon etter en stund. I noen tilfeller kan det ha oppstått skader som ikke lar seg reparere, slik at tilstanden kan gå over i kronisk nyresvikt.\nTubulær nekrose er en tilstand der epitelcellene i nyretubuli ødelegges. Dette kan skyldes utilstrekkelig oksygentilførsel (iskemi) som følge av prerenale komplikasjoner, eller det kan komme som følge av forgiftning. Det er mange ulike toksiner som kan ødelegge disse cellene, deriblant tungmetaller som bly og kvikksølv, samt en rekke medikamenter (som oftest ved misbruk). Døde epitelceller kan ende opp med å blokkere nefronene slik at disse ikke kan produsere urin.\nPyelonefritt er en bakteriell infeksjon av nyreinterstitiet som vanligvis skyldes urinveisinfeksjon. Immunologiske reaksjoner på medikamenter kan også forårsake betennelser i nyreinterstitiet.\n\nPostrenal akutt nyresvikt skyldes abnormaliteter i urinlederne, noe som gir blokkeringer for urinflommen ut fra nyrene. En slik blokkering kan, litt avhengig av hvor den sitter, ramme en eller begge nyrer. Dersom bare en nyre er rammet vil det ikke medføre store endringer i utskillelsen av væske og elektrolytter. Nyrefunksjonen kan gjenopprettes dersom obstruksjonen korrigeres i løpet av noen timer. Kronisk blokkering kan medføre uhelbredelig nyreskade. Nyrestein er den vanligste årsaken til denne typen nyresvikt. Blokkeringer i blæren eller urinrøret kan også være en årsak."
  },
  {
    "objectID": "artikler/fysiologi/nyre4.html#kronisk-nyresvikt",
    "href": "artikler/fysiologi/nyre4.html#kronisk-nyresvikt",
    "title": "Nyrene del 4: Nyresykdom",
    "section": "Kronisk nyresvikt",
    "text": "Kronisk nyresvikt\nKronisk nyresvikt skyldes et progressivt tap av nefroner. Denne prosessen er irreversibel, ettersom nyrene ikke kan danne nye nefroner. Vi tåler en ganske stor reduksjon i antallet nefroner, og kritiske symptomer trenger ikke å oppstå før aktiviteten er redusert til under 25% av normalt. Kronisk nyresvikt kan oppstå som følge av abnormaliteter i blodkar, glomerulus, nyretubuli, interstitiet eller urinveiene, men resultatet er alltid en reduksjon i antallet fungerende nefroner, og dermed en reduksjon i GFR.\nKronisk nyresvikt deles inn i fem ulike stadier etter hvor stor reduksjonen i GFR er, og sluttstadiet kalles end-stage renal disease (ESRD). Ettersom kronisk nyresvikt er progressiv og irreversibel, så vil man på et eller annet tidspunkt komme til sluttstadiet, og da blir man avhengig av nyreerstattende behandling som dialyse eller transplantasjon. Denne prosessen kan ikke stoppes, men  ved å senke blodtrykket og det hydrostatiske trykket i glomerulus ved hjelp av medikamenter kan den forsinkes.\n Figuren viser hvordan tapet av nefroner er progressivt\nKronisk nyresvikt skyldes som regel nedsatt Kf (overflate eller permeabilitet). Tidligere var det antatt at ulike former for glomerulonefritt var den vanligste utløsende årsaken til kronisk nyresvikt. I dag regnes imidlertid diabetes og høyt blodtrykk (hypertensjon) for å være de vanligste årsakene, og er regnet for å forårsake over 70% av sykdomstilfellene. Overvekt er regnet for å være den viktigste risikofaktoren for å utvikle både diabetes og hypertensjon. I noen tilfeller kan akutt nyresvikt utvikle seg videre til kronisk nyresvikt.\nDiabetes og hypertensjon medfører både økt tykkelse på kapillærveggene i glomerulus eller direkte skade på kapillærene, noe som reduserer permeabilitet og filtrasjonsoverflate. Dette gir en reduksjon i Kf, som reduserer GFR. Ved noen nyresykdommer vil den negative ladningen i glomeruluskapillærenes membraner tapes først, noe som gjør at små proteiner filtreres og havner i urinen. Dette gjelder i stor grad plasmaproteiner som albumin, og albuminuri/proteinuri er derfor et tegn på nedsatt nyrefunksjon."
  },
  {
    "objectID": "artikler/fysiologi/nyre4.html#konsekvenser-av-kronisk-nyresvikt",
    "href": "artikler/fysiologi/nyre4.html#konsekvenser-av-kronisk-nyresvikt",
    "title": "Nyrene del 4: Nyresykdom",
    "section": "Konsekvenser av kronisk nyresvikt",
    "text": "Konsekvenser av kronisk nyresvikt\nEttersom nyrenes primære oppgave er å regulere utskillelsen av væske og metabolitter, er forstyrrelser i disse en konsekvens av nyresvikt. Redusert utskillelse av væske og elektrolytter gir vannansamlinger i kroppen, ødemer. Metabolsk acidose er en annen viktig konsekvens, ettersom nyrene ikke lenger klarer å skille ut syreoverskuddet. Nitrogenholdige metabolske endeprodukter som urea, kreatinin og urinsyre hoper seg om som følge av at utskilellsen reduseres, og det samme gjelder andre metabolitter som eksempelvis kalium (se over) og fosfat. Ved kronisk nyresvikt vil vi ofte ikke se store forandringer før nyrefunksjonen faller under 25% ettersom de gjenværende nefronene til en viss grad kan kompensere for de som forsvinner.\nNyresvikt fører til acidose, altså en forsuring av blodet. Nyrene er sammen med lungene ansvarlig for å regulere blodets pH, som holdes innenfor strenge, fysiologiske grenser. Normalt produserer vi mer sure enn basiske metabolitter, og nyrenes oppgave er å skille ut dette syreoverskuddet slik at pH ikke endres. Ved nyresvikt reduseres nyrenes evne til å skille ut overflødig syre, og når blodets buffersystemer overskrides så begynner pH å synke. Dette er i verste konsekvens dødelig.\nAnemi er en vanlig konsekvens av nyresvikt. Dette skyldes redusert produksjon av erytropoietin (EPO), som er hormonet som stimulerer produksjonen av røde blodceller. Dette kan behandles ved å tilføre kunstig EPO.\nNyresvikt er også en årsak til beinskjørhet. En av årsakene til dette er at nyrene er ansvarlig for å aktivere D-vitamin, som deretter kan stimulere opptaket av kalsium i tarmen. Ved nyresvikt reduseres mengden aktivt D-vitamin. En økning i blodnivåene av fosfat bidrar til å øke kalsiumfosfatproduktet, som gjør at vi kan få utfellinger av kalsiumfosfat. Dette reduserer konsentrasjonen av fritt kalsium i blodet, noe som stimulerer til kalsiumfrigjøring fra bein."
  },
  {
    "objectID": "artikler/fysiologi/nyre4.html#behandling",
    "href": "artikler/fysiologi/nyre4.html#behandling",
    "title": "Nyrene del 4: Nyresykdom",
    "section": "Behandling",
    "text": "Behandling\nBehandlingen av kronisk nyresvikt er veldig individuelt tilpasset. Dette skyldes at ulik grad av reduksjon i GFR har ulike konsekvenser, ettersom utskillelsen av ulike metabolitter reguleres ulikt. Noen metabolitter, som kreatinin, er veldig avhengig av GFR for å skilles ut, og en reduksjon av GFR følges derfor av økte nivåer. Utskillelsen av andre metabolitter, som eksempelvis elektrolyttene, er bedre regulert ved filtrasjon, reabsorbsjon og sekresjon, og nivåene kan derfor i større grad vedlikeholdes selv om GFR reduseres. Kostrestriksjoner er vanlig ved nyresvikt, ettersom redusert inntak gjennom kosten kan være med å forhindre opphopning av metabolitter. Kostrestriksjoner vil alltid vurderes på individuell basis.\nNatriumredusert, kaliumredusert eller fosfatredusert kost er vanlige kosttiltak.\nNår nyrefunksjonen blir dårlig nok vil ikke kostrestriksjoner lenger være nok for å forhindre at metabolitter hopes opp. Da vil pasienten bli avhengig av dialysebehandling, der man kobles til en maskin som gjør nyrenes jobb ved å rense blodet. Transplantasjon er siste utvei."
  },
  {
    "objectID": "artikler/fysiologi/nyre4.html#oppsummering",
    "href": "artikler/fysiologi/nyre4.html#oppsummering",
    "title": "Nyrene del 4: Nyresykdom",
    "section": "Oppsummering",
    "text": "Oppsummering\n\nNyrefunksjon måles ved å estimere GFR. Nyresvikt medfører redusert GFR, og dermed reduseres nyrenes evne til å skille ut metabolitter i urinen.\nNyresvikt kan være prerenal, renal eller postrenal, avhengig av hva som forårsaker sykdommen.\nAkutt nyresvikt kjennetegnes av et plutselig og drastisk fall i GFR, og kan skyldes blødninger, infeksjoner, blokkeringer eller forgiftning.\nKronisk nyresvikt er en progressiv og irreversibel prosess der GFR gradvis reduseres. De viktigste årsakene til kronisk nyresvikt er diabetes og hypertensjon, men også infeksjoner, blokkeringer eller forgiftning kan være årsaker. I noen tilfeller kan akutt nyresvikt utvikles videre til kronisk nyresvikt.\nKonsekvensene av nyresvikt er mange. Opphopning av metabolitter, metabolsk acidose, anemi og beinskjørhet er blant de vanligste.\n\nInformasjonen i denne artikkelen er basert på en lærebok i fysiologi (1). Artikkelen er ment å gi en oversikt, og jeg anbefaler interesserte å lese i denne eller en annen fysiologibok for nærmere beskrivelse av detaljer.\n\nGuyton A, Hall J: Textbook of Medical Physiology, 12 edn: Saunders/Elsevier; 2011."
  },
  {
    "objectID": "artikler/god-jul-2013.html",
    "href": "artikler/god-jul-2013.html",
    "title": "God Jul!",
    "section": "",
    "text": "Jula er her, med alt den bringer med seg. Familiebesøk, julemiddag, julegaver og ikke minst masse julekaker, godteri, brus og for oss voksne også alkohol. Et realt gilde med andre ord! Dette er tiden for å kose seg med sine nærmeste og få hverdagen litt på avstand. Men mange bekymrer seg kanskje for hva jula gjør med kroppsvekten. Den bekymringen er ofte uten grunn."
  },
  {
    "objectID": "artikler/god-jul-2013.html#juleflesk",
    "href": "artikler/god-jul-2013.html#juleflesk",
    "title": "God Jul!",
    "section": "Juleflesk",
    "text": "Juleflesk\nDet er helt normalt å legge på seg litt i løpet av jula. Energibalansen er nådeløs, og flere dager på rad med store middager og påfølgende dessert og kakebord gir et godt bidrag til inntakssiden. Men husk også at ikke hele kroppsvekten utgjøres av energiholdig kroppsvev, så en vektøkning trenger ikke å være ensbetydende med juleflesk. Høyt inntak av salt og sukker bidrar for eksempel med at vi holder på mer væske, noe som selvfølgelig vil gi utslag på badevekten.\nFor å sette litt tall på det: Det å legge på seg en 1 kg fettvev krever et ganske stort energioverskudd, da dette tross alt representerer innlagring av ca 7500 kcal. Dersom du ligger 1000 kcal i overskudd hver eneste dag mellom jul og nyttår vil du med andre ord maksimalt legge på deg rett i underkant av 1 kg kroppsfett. Det er ingen krise, og tar heller ikke lang tid å bli kvitt igjen."
  },
  {
    "objectID": "artikler/god-jul-2013.html#fysisk-aktivitet",
    "href": "artikler/god-jul-2013.html#fysisk-aktivitet",
    "title": "God Jul!",
    "section": "Fysisk aktivitet",
    "text": "Fysisk aktivitet\nDet er ingen grunn til å være inaktiv i jula. Jula er en ypperlig anledning til å presse inn noen solide treningsøkter. Den ekstra maten kan fort gi et ekstra gir på trening. Kanskje er juleferien tiden for å sette en ny rekord?\nJula er som nevnt i innledningen tid for familie. Det er ikke dermed sagt at man må være inaktiv. Hva med å legge inn noen formiddagsturer? Er det snø kan kanskje skiene få seg en runde, eller man kan teste ut akebakken. Om ikke annet kan dette gi en ekstra god følelse når man senere på dagen setter seg rundt bordet for å nyte en bedre middag."
  },
  {
    "objectID": "artikler/god-jul-2013.html#kos-deg",
    "href": "artikler/god-jul-2013.html#kos-deg",
    "title": "God Jul!",
    "section": "Kos deg",
    "text": "Kos deg\nDet jeg først og fremst ønsker å formidle i dette innlegget er at julen er tid for å kose seg. Jula utgjør en liten del av året, så ikke la eksempelvis frykten for julekiloene gjøre at du holder tilbake. Det har du hele resten av året til å gjøre. Det er ikke det du gjør mellom jul og nyttår som er av betydning, det er hva du gjør mellom nyttår og jul!\nØnsker du å begrense eller hindre vektoppgang i jula, ikke la dette gå utover familiekosen. Det går for eksempel an å spise litt mindre tidligere på dagen de dagene du planlegger stor middag, og dermed ha mer å gå på. Å legge inn ekstra fysisk aktivitet er et annet tiltak. Men uansett, ikke se deg blind på badevekta. Husk at mesteparten av den eventuelle vektøkningen i jula vil bestå av ekstra væske, og denne forsvinner like fort som den kommer på.\nHelt til slutt vil jeg ønske dere alle en riktig god jul!"
  },
  {
    "objectID": "artikler/god-paske.html",
    "href": "artikler/god-paske.html",
    "title": "God påske!",
    "section": "",
    "text": "Påsken er her, og for mange betyr dette familiekos med alt det fører med seg. For noen vil slike anledninger etterfølges av dårlig samvittighet - ikke la dette gjelde deg!"
  },
  {
    "objectID": "artikler/god-paske.html#det-er-bare-påske-en-gang-i-året",
    "href": "artikler/god-paske.html#det-er-bare-påske-en-gang-i-året",
    "title": "God påske!",
    "section": "Det er bare påske en gang i året",
    "text": "Det er bare påske en gang i året\nSom flere ganger tidligere vil jeg understreke at det er det du gjør mesteparten av tiden som ligger til grunn for mesteparten av resultatene du oppnår. Spiser du sunt til daglig, så vil ikke noen dagers utskeielser være forskjellen på suksess og fiasko. Det vil rett og slett kunne inngå i det som kan regnes som variasjon over tid.\nMat er mer enn det vi putter i munnen for å overleve. Det er kultur, det er smaksopplevelser og ikke minst er det sosiale aspekter som kan være minst like viktige som de fysiologiske. Det er fornuftig å i størst mulig grad velge mat ut fra hva som fungerer best med tanke på metthet, energinivå osv, men dersom dette innebærer å nekte seg selv noe man egentlig har lyst på så kan det også være fornuftig å slippe opp litt innimellom.\nJeg oppfordrer for all del ikke til å gå berserk i godteskålen, poenget er at du ikke trenger å gå rundt med dårlig samvittighet om du skulle slå deg litt løs noen kvelder i påsken! Og ikke tenk at du må kompensere for dette etter påsken, unn deg heller noen dagers ferie fra nettopp hverdagen!"
  },
  {
    "objectID": "artikler/god-paske.html#en-aktiv-påske",
    "href": "artikler/god-paske.html#en-aktiv-påske",
    "title": "God påske!",
    "section": "En aktiv påske?",
    "text": "En aktiv påske?\nSelv om påsken på alle mulige måter er en anledning for å kose seg med god samvittighet, så er det ikke dermed sagt at du trenger å søke sofaen med smågodtposen og sitter der hele tiden. Fri fra jobb og skole frigir masse tid som også kan brukes til å være fysisk aktiv. Husk at det ikke bare er de knallharde øktene på treningsstudio som gir utbytte. Den daglige aktiviteten er om mulig langt viktigere enn disse øktene for det totale helseutbyttet.\nEr du på fjellet så er valget enkelt, ski er en ypperlig påskeaktivitet. Har du ikke snø under beina, så er det ikke noe i veien for å gå tur uten ski. Kanskje er det en passende anledning til å ta med barna på lekeplassen eller fotballbanen? Med litt kreativitet kan man lett kombinere det å være fysisk aktiv og det å kose seg, og mulighetene er så mange at det i praksis bare er fantasien som setter grenser!\nFår du tatt deg en treningsøkt eller to, så kan du også oppleve at det ekstra matinntaket kanskje kan gi et ekstra gir på trening, kanskje er det tid for å sette noen nye rekorder? Får du ikke trent, ikke fortvil, det kommer dager etter påske også. Noen dager treningsfri er aldri krise, gjør det som passer deg best, og ha god samvittighet for valget ditt!"
  },
  {
    "objectID": "artikler/god-paske.html#kos-deg-i-påsken",
    "href": "artikler/god-paske.html#kos-deg-i-påsken",
    "title": "God påske!",
    "section": "Kos deg i påsken",
    "text": "Kos deg i påsken\nDet jeg ønsker å formidle kan oppsummeres i følgende tre punkter:\n\nDet er bare påske en gang i året, kos deg!\nIkke få dårlig samvittighet dersom du avviker mye fra det du gjør i hverdagen\nIkke kompenser med å spise mindre/trene mer i perioden etter påske\n\nPå vegne av meg selv og resten av skribentene på Frisk og Funksjonell, ønsker jeg alle sammen en fantastisk påske!"
  },
  {
    "objectID": "artikler/hba1c.html",
    "href": "artikler/hba1c.html",
    "title": "Hva er HbA1c/langtidsblodsukker?",
    "section": "",
    "text": "Man hører ofte at det snakkes om HbA1c eller «langtidsblodsukkeret». Hva betyr det egentlig? I denne artikkelen får du en kort innføring i dette begrepet og hvorfor det benyttes.\nLivsstilssykdom og spesifikt diabetes har blitt vanligere og vanligere. Personer med diabetes har nedsatt evne til å regulere glukosenivået i blodet, og høye blodsukkerverdier over tid disponerer for alvorlige hjerte-, nyre-, øye- og nevrologiske komplikasjoner. Hvis man har diabetes, er det mulig å påvirke risikoen for å bli rammet av komplikasjoner gjennom  god blodsukkerkontroll. Dette kan oppnås med blant annet livsstilsendringer som kosthold og fysisk aktivitet eller ved hjelp av medisiner.\nSenkes blodsukkeret for mye kan man få hypoglykemi, også kalt føling, og har man for høyt blodsukker over tid, kan man utvikle diabetisk ketoacidose. Dette er to svært alvorlige tilstander. Det er altså viktig å «passe på» at blodsukkernivået holder seg mest mulig optimalt, og for å vite hvor det ligger må man måle det.\nI praksis gjøres dette ved at pasienter stikker seg i fingeren, og måler kapillært blodsukker ved hjelp av en teststrimmel og et blodsukkerapparat. Dette gir et mål av glukosekonsentrasjonen i blodet, men sier bare noe om hvordan det var akkurat der og da."
  },
  {
    "objectID": "artikler/hba1c.html#hvordan-er-blodsukkeret-over-tid",
    "href": "artikler/hba1c.html#hvordan-er-blodsukkeret-over-tid",
    "title": "Hva er HbA1c/langtidsblodsukker?",
    "section": "Hvordan er blodsukkeret over tid?",
    "text": "Hvordan er blodsukkeret over tid?\nHos fastlegen eller på sykehus, har man i tillegg mulighet til å måle HbA1c, som også blir kalt langtidsblodsukkeret. Denne blodprøven kan si noe om hvordan blodsukkeret har vært 8-12 uker tilbake i tid og brukes derfor til å vurdere effekt av behandling (medisiner, livsstilsendring). HbA1c brukes også til å diagnostisere diabetes og en verdi over eller lik 6.5 % har nå blitt innført som et diagnosekriterium for diabetes.\nHva betyr egentlig HbA1c?  La oss først se litt på navnet som er en forkortelse for glykosylert hemoglobin A1c. Glykosylert, forteller oss at en glykosyleringsreaksjon er involvert. Kort fortalt, betyr det at et glukosemolekyl binder seg til et annet molekyl.  I vårt tilfelle er molekylet et protein og nærmere bestemt hemoglobinet i de røde blodcellene. Det finnes forskjellige typer hemoglobin og den aller vanligste er type A (utgjør over 95 % av en voksen persons hemoglobin). 1c kommer av at det til vanlig er mange posisjoner på hemoglobinet som glykosyleres og det er  posisjonen 1c som forskere oppdaget at egnet seg til å beskrive glukosenivåene i blodet over tid hos diabetikere. Figuren under viser de ulike toppene, og det er altså A1c-toppen som er interessant i denne sammenhengen.\n\nGlykosyleringen av posisjon 1c på hemoblobin A er en ikke-enzymatisk og ikke-reversibel reaksjon på konsentrasjonen plasma glukose. Det vil si at hemoglobinet i en rød blodcelle, som vanligvis lever ca. 120 dager, vil påvirkes av glukosekonsentrasjonen i blodet gjennom hele cellens levetid. Er det mye glukose i blodet, får en større andel av 1c-posisjonene hektet på seg et glukosemolekyl og dette blir sittende der ut den røde blodcellenes levetid. Det er dette man kan måle og det er denne egenskapen ved HbA1c som gjør den gunstig i behandling og oppfølging av diabetikere.\nNeste gang du hører om langtidsblodsukker eller HbA1c, så er det altså dette det er snakk om!"
  },
  {
    "objectID": "artikler/helse-individuelt-sosialt.html",
    "href": "artikler/helse-individuelt-sosialt.html",
    "title": "Helse, et individuelt eller sosialt ansvar?",
    "section": "",
    "text": "Maten vi spiser spiller i stor grad inn på helsen vår. Men hvem skal bestemme hva maten som ligger i butikken skal inneholde? Er det du og jeg? Er det produsentene? Eller skal staten og helsedirektoratet bidra på denne fronten, med reguleringer og andre strukturelle vedtak? I denne artikkelen vil jeg drøfte et par synspunkter angående dette.\nI hvilken grad staten skal beskytte befolkningen? Allerede i dag eksisterer det en rekke lover som er til for å beskytte befolkningen på bekostning av vår frihet som enkeltindivider. Disse lovene tas i dag som selvfølgelige, men ikke alle ble oppfattet slik da de ble innført. Eksempler er våpenloven, alkoholloven og i denne sammenheng den relativt ferske røykeloven. Er det ønskelig at staten og helsedirektoratet styrer hva maten vi har tilgang til inneholder? Et argument for slike tiltak er at man når ut til hele befolkningen, noe som kan være effektivt dersom det er stor sannsynlighet for at det aktuelle tiltaket vil være gunstig for folkehelsen. Argumentene mot vil hovedsakelig omhandle de eventuelle innvirkningene tiltaketvil ha på vår frihet. Hvilke tiltak er aktuelle og hvor mye frihet er vi villige til å ofre? Er styrende tiltak eller forbud veien å gå?"
  },
  {
    "objectID": "artikler/helse-individuelt-sosialt.html#transfett",
    "href": "artikler/helse-individuelt-sosialt.html#transfett",
    "title": "Helse, et individuelt eller sosialt ansvar?",
    "section": "Transfett",
    "text": "Transfett\nSteen Stender snakket nylig om statlig styring av matvaretilgang under LHL sin kostholdskonferanse. Under sin presentasjon la han frem hvordan en signifikant andel av den Danske befolkningen i 1994 fikk i seg over 5g transfett daglig. Allerede på denne tiden var det kjent at transfett var en stor bidragsyter til risikoen for å utvikle hjertesykdom. Etter press fra det danske helsedirektoratet, gikk matvareprodusentene over til andre fettyper. Endringen ga ønsket effekt, men det var fortsatt en subgruppe av den danske befolkningen som fremdeles fikk i seg ganske mye av dette fettet. Danske helsemyndigheter innførte i 2004 en lov om innholdet av transfett i mat. Salg av produkter hvor mer en 2% av fettinnholdet var transfett ble nå forbudt, og resultatet av dette er at det nå omtrent ikke finnes transfett i maten man får kjøpt i Danmark.\nI Norge har vi per i dag ikke et slikt forbud, men produsentene er lovpålagt å informere om et produkt inneholder transfett. En av grunnene til at vi ikke har innført et forbud, er at inntaket av transfett i den norske befolkningen jevnt over er veldig lavt. Stender tok en liten runde i Oslo dagen før han holdt foredraget sitt. Med unntak av flere typer kjeks i innvandrerbutikker på Grønland i Oslo, fant han veldig lite. Disse kjeksproduktene var importert, og innholdt transfett i doser langt over de 2% av fettinnholdet som er satt som grensen i Danmark.\nGrunnet det lave inntaket av transfett i befolkningen, vil mange argumentere for at transfett derfor ikke er et problem her i landet. Men husk at akkurat det samme var tilfelle i Danmark når man så på hele befolkningen under ett! Finnes det subgrupper i den norske befolkningen som fremdeles inntar større mengder transfett? Skal norske myndigheter følge Danmarks eksempel og ”redde” de som får i seg for mye transfett? Stender svarte langt på vei ja på dette spørsmålet!\nHelsegevinsten må veies opp mot påvirkningen lovforslaget har for befolkningens frihet, selvstendighet og egenansvar. Det å forby salg av trans fett i Norge kan ses på som en bagatell med tanke på den begrensede tilgangen på produkter som inneholder transfett. På den andre siden kan det argumenteres for at en lov ikke vil påvirke befolkningen. I Danmark viste det seg at å gå fra trans fett til andre fettyper ikke hadde noen innvirkning på smak eller pris. Så hva har vi egentlig noe å tape ved å innføre en slik lov?  I paneldebatten som avsluttet konferansen sa hele panelet seg enig i at dette burde gjennomføres."
  },
  {
    "objectID": "artikler/helse-individuelt-sosialt.html#hvilke-andre-områder-burde-diskuteres",
    "href": "artikler/helse-individuelt-sosialt.html#hvilke-andre-områder-burde-diskuteres",
    "title": "Helse, et individuelt eller sosialt ansvar?",
    "section": "Hvilke andre områder burde diskuteres?",
    "text": "Hvilke andre områder burde diskuteres?\nTransfett er helt klart et helseproblem dersom vi får i oss for mye, men er det også andre områder myndighetene bør ta ansvar og gå inn og regulere? Som nevnt over så må en eventuell helsegevinst veies opp mot hvordan reguleringene påvirker befolkningen. Det er viktig å ivareta befolkningens autonomi og råderett over eget liv, samtidig som man har et ansvar for den samlede folkehelsen. Vi har alt å vinne på forbedring av folkehelsen, både økonomisk og ikke minst når det gjelder livskvaliteten til den enkelte. Her er et par punkter som kanskje burde være oppe for diskusjon.\n\nSukker\nInntak av tomme kalorier er ofte sett på som en medvirkende årsak til fedme og overvekt. Nå er også sukker satt i forbindelse med risiko for å utvikle hjertesykdom og er regnet som verstingen av alle kostholdsfaktorene. En del matvarebutikker har forsøkt å påvirke forbrukerne ved å fjerne produkter med høyt sukkerinnhold fra kasseområdet, men er dette tiltak som burde styres ovenfra og dermed gjelde alle? Skal helsedirektoratet gå enda lenger for å begrense folks sukkerinntak? Avgiftsøkning er sannsynligvis ikke veien å gå, siden sukker er veldig rimelig og fortsatt vil være dette på tross av dette. Kan en regulering av salgsvolumene av sukkerholdig drikke være en ide? Eller forbud mot å selge godteri med leker inni rettet mot barn? Hva med å påvirke befolkningen til å i større grad velge produkter med kunstig søtning?\n\n\nEndring av næringsinnhold i matvarer\nAnna Haug la på LHLs kostholdskonferanse frem data på det at ved å endre innholdet i kraftforet som gis til kylling, kan du blant annet endre fettsammensetningen i kjøttet. Om soyaoljen i fôret byttes ut med raps- og linfrøolje, vil ikke kjøttet bare inneholde omega-6, men også en betydelig andel omega-3-fettsyrer! Når vi så spiser denne maten, så påvirker fettsyresammensetningen i kjøttet fettsyresammensetningen i vår egen kropp, så dette er også et tiltak som vil treffe store deler av befolkningen. Vi vet at forholdet mellom omega-3 og omega-6 kan ha mye å si for helsen.\n\n\nStandardiserte innholdsfortegnelser\nI USA har de en lov som gjør at alle matvareprodusenter må opplyse om varens innhold gjennom en standardisert innholdsfortegnelse, hvor det også stilles krav til skriftstørrelse. På denne måten skal det alltid være tydelig hva maten vi kjøper inneholder. Dette krever imidlertid opplysning og bevisstgjøring i befolkningen angående hva man skal se etter og hva man skal velge. Stender gjorde et poeng av at innholdsfortegnelsene ofte var skrevet med en ekstremt liten skrift, spesielt når innholdet i matvaren var så som så. Vil et slikt tiltak påvirke produsentene til å forbedre innholdet i matvarene?"
  },
  {
    "objectID": "artikler/helse-individuelt-sosialt.html#konklusjon",
    "href": "artikler/helse-individuelt-sosialt.html#konklusjon",
    "title": "Helse, et individuelt eller sosialt ansvar?",
    "section": "Konklusjon",
    "text": "Konklusjon\nEr vi villige til å sette begrensninger og endre på matvarene dersom helsedirektoratet kan påvise at endringen vil ha en helsemessig gevinst i befolkningen? Som ved innføringen av røykeloven kan dette i stor grad hvile på om befolkningen er overbevist om at endringen har en positiv helseeffekt.\nHva mener dere: Er helse utelukkende et individuelt ansvar, eller kan det forsvares dersom myndighetene innfører tiltak som nevnt i artikkelen? Legg igjen din mening i kommentarfeltet!"
  },
  {
    "objectID": "artikler/hjernens-utvikling.html",
    "href": "artikler/hjernens-utvikling.html",
    "title": "Hjernens Evolusjon",
    "section": "",
    "text": "Hvordan har det seg at mennesket har utviklet den største og mest komplekse hjernen av alle dyr på jorden? I denne artikkelen vil jeg prøve å gi deg en liten oversikt over hvordan denne utviklingen har skjedd.\nMenneskehjernen har egentlig utviklet seg i tre steg, men først la oss gå tilbake til da livet startet på jorden."
  },
  {
    "objectID": "artikler/hjernens-utvikling.html#steg-1",
    "href": "artikler/hjernens-utvikling.html#steg-1",
    "title": "Hjernens Evolusjon",
    "section": "Steg 1",
    "text": "Steg 1\nLivet på jorden startet for mange år siden i havet. De første levende strukturer vi kjenner til var encellede alger og bakterier som sirkulerte rundt i havets strømmer. Disse var først kun avhengig av sollys, men etter hvert som mat ble tilgjengelig la dette til rette for utvikling av multicellede organismer. Det ble nå gunstig å kunne forflytte seg fra et sted til et annet for å finne matkilder. Derfor mener vi at de multicellede organismene utviklet et enkelt nervesystem for nå å kunne bevege seg.\nDette var vårt første steg! Nemlig et enkelt nervesystem som styrte et enkelt bevegelsesapparat. De første organismene med et nervesystem var bittesmå larver med mulighet til å bevege seg. Nå med bedre evne til å bevege seg og flere matmuligheter, utviklet naturen komplekse og strukturerte organismer som maneter, fisk, osv."
  },
  {
    "objectID": "artikler/hjernens-utvikling.html#steg-2",
    "href": "artikler/hjernens-utvikling.html#steg-2",
    "title": "Hjernens Evolusjon",
    "section": "Steg 2",
    "text": "Steg 2\nEn del år senere på evolusjonsstigen ble det etter hvert mer attraktivt å bevege seg fra havet og opp på land. Her var det nå mer mat, og enda viktigere; mer oksygen. På land var det for øvrig en stor utfordring for oss. Her var det nemlig større tyngdekraft. For å kunne bevege seg i denne tyngdekraften måtte vi derfor utvikle et enda større nervesystem og bevegelsesapparat. De første dyrene som kunne bevege seg på land var reptiler."
  },
  {
    "objectID": "artikler/hjernens-utvikling.html#steg-3",
    "href": "artikler/hjernens-utvikling.html#steg-3",
    "title": "Hjernens Evolusjon",
    "section": "Steg 3",
    "text": "Steg 3\nPå land med masse oksygen og mat, satte nervesystemets utvikling fart. Mange nye arter utviklet seg. Mennesket stammer fra aperiket. Menneskets DNA er 99% likt sjimpansenes DNA. Da apene begynte å reise seg opp på to bein ble det enda mer påvirkning fra tyngdekraften, og nervesystemet måtte igjen utvikle seg. Dette er det 3. steget i menneskehjernens utvikling. Vi kvittet oss etter hvert med pelsen og fikk lengre armer og bein, noe som er ekstremt viktig for hjernens temperaturregulering. Nå med en hjerne som krevde mer energi, utviklet vi bedre kommunikasjon og håndkontroll for å lage redskaper og dermed var vi rustet til å få tak i den maten vi behøvde."
  },
  {
    "objectID": "artikler/hjernens-utvikling.html#hjernens-oppbygning",
    "href": "artikler/hjernens-utvikling.html#hjernens-oppbygning",
    "title": "Hjernens Evolusjon",
    "section": "Hjernens oppbygning",
    "text": "Hjernens oppbygning\nMenneskehjernen har utviklet seg lagvis. Den veier ca. 1.5 kg (2% av total kroppsmasse) og består av drøye 100 milliarder hjerneceller. De eldste senterne sitter i midten og utgjør hovedsakelig hjernestamme og lillehjerne. Disse er så å si like i alle dyr, og har forandret seg lite i et evolsjonsmessig perspektiv. Hovedforskjellen på vår hjerne og andre dyrs hjerner er de ytterste og evolusjonsmessig nyere delene. Disse har lagvis utviklet seg utover fra hjernestammen, og utgjør den såkalte storehjernen eller neocortex, som betyr den nye hjernen. Mennesket har den mektigste neocortexén i dyreriket. Den er avhengig av glukose og oksygen for å overleve, og i en voksen person forbruker den opp til 40% av kroppens energi (60% hos barn i utvikling). Dvs. ca. 40% av all næring vi inntar og luft vi puster skal opp til hjernen. Derfor er det også viktig med frisk luft og et stabilt blodsukker.\nAv de ”nyere” delene i menneskehjernen er det de pre-frontale og de frontale lappene som hovedsakelig gir oss atferd. Disse gjør at vi kan ha målrettet atferd, ha tålmodighet, impulskontroll, kommunikasjon, med mer. Innen atferdsproblematikken, som jeg er spesielt interessert i, ser vi at det er disse som ofte svikter funksjonelt."
  },
  {
    "objectID": "artikler/hjernens-utvikling.html#hvor-er-vi-nå",
    "href": "artikler/hjernens-utvikling.html#hvor-er-vi-nå",
    "title": "Hjernens Evolusjon",
    "section": "Hvor er vi nå?",
    "text": "Hvor er vi nå?\nDet som er utrolig spennende med hjernens evolusjon er at bevegelse er hovedgrunnen til at vi i dag har en hjerne. Hadde vi ikke trengt å bevege oss, hadde vi aldri fått den hjernen vi i dag har. Dette er et viktig element i all nevrologisk rehabilitering, atferdsproblemer inkludert.\nVi vet at inaktive barn og voksne får et dårlig nervesystem, og en uønsket atferd. Forskning anbefaler derfor både voksne og barn å være i fysisk aktivitet minst 1-2 timer hver dag. Mange av oss klarer dessverre ikke å oppnå dette. Derfor spekuleres det i mange fagmiljøer om vi utvikler oss i feil retning. Aldri tidligere har vi sett mer livsstilsykdommer enn det vi gjør nå. De yngste generasjonene klarer ikke lenger å overleve sine foreldres generasjoner.\nKanskje noe av forklaringen er at vi stresser mer, beveger oss mindre og spiser dårligere mat enn vi tidligere gjorde? Det er på tide med en global helse-reform!"
  },
  {
    "objectID": "artikler/hormoner/hypofysehormonene.html",
    "href": "artikler/hormoner/hypofysehormonene.html",
    "title": "Hypofysehormonene",
    "section": "",
    "text": "Tilbake til innføringen i hormonsystemet.\nHypofysen ligger rett under hypotalamus, det øverste senteret for det endokrine systemet, og er med å regulere hele kroppens hormonbalanse. Som nevnt i artikkelen om hypotalamus, hypofysen og binyrene, deles hypofysen inn i forlappen og baklappen. Baklappen består av nervevev, og fungerer som en lagringsplass for hormoner fra hypotalamus, mens forlappen består av endokrine celler som produserer og slipper ut seks forskjellige peptidhormoner. Disse skal vi se nærmere på i denne artikkelen!\nJeg vil her bare nevne effektene av de ulike hormonene fra hypofysens forlapp (også kalt adenohypofysen), og si litt om hvordan de reguleres. Dette er på ingen måte en fullstendig innføring i de ulike hormonene, men en pekepinn om hva de ulike hormonene gjør.\n\nAdrenokortikotropt hormon, ACTH\nDette peptidhormonet stimulerer produksjonen av steroidhormonene i binyrebarken. Utskillelsen styres av ACTH-stimulerende hormon (ACTH-RH) fra hypotalamus, og reguleres ved negativ tilbakekoblingskontroll. ACTH har selv en hemmende effekt på utskillelsen av ACTH-RH, og kortisol fra binyrebarken har en hemmende effekt på både ACTH og ACTH-RH.\nEffektene av ACTH er hovedsakelig en økt produksjon av kortisol, aldosteron og androgener (mannlige kjønnshormoner) fra binyrebarken. I tillegg styrer ACTH veksten av binyrene.\n\n\nTyroideastimulerende hormon, TSH\nTSH er et karbohydratholdig peptidhormon som fungerer på skjoldbruskkjertelen, og stimulerer den til å produsere sine hormoner. Utskillelsen av TSH styres av TSH-stimulerende hormon (TRH) fra hypotalamus, og reguleres ved negativ tilbakekoblingskontroll. T3 og T4 fra skjoldbruskkjertelen har en hemmende effekt på både TSH og TRH.\nEffektene av TSH er regulering av vekst og hormonproduksjon i skjoldbruskkjertelen. Normal funksjon i dette systemet, krever tilstrekkelig inntak av jod, og mangel på dette næringsstoffet kan føre til ubalanser her. Dette kan gi problemer med stoffskiftet og kan også føre til utvikling av struma.\n\n\nFolikkelstimulerende hormon, FSH\nFSH regulerer gonadenes (kjønnsorganenes) hormonproduksjon, og kalles derfor et gonadotropin. Utskillelsen av gonadotropinene styres av gonadotropinstimulerende hormon (Gn-RH) fra hypotalamus, og reguleres ved negativ tilbakekoblingskontroll. I tillegg til å stimulere hormonproduksjonen, vil gonadotropinene være med å regulere veksten til kjønnsorgane.\nHos menn vil FSH stimulere sertolicellene i testiklene, som regulerer sædcelleproduksjonen.\nHos kvinner vil FSH stimulere utviklingen av folikkelen, som inneholder eggcellen, og hindrer at produksjon av ny folikkel settes i gang for tidlig. FSH er derfor sentralt i reguleringen av menstruasjonssyklusen.\n\n\nLuteniserende hormon, LH\nI likhet med FSH, er LH et gonadotropin, og utskillelsen styres på samme måte. Se derfor over for mer informasjon.\nHos menn stimulerer LH noen celler som heter leydigceller i testiklene. Disse cellene produserer de mannlige kjønnshormonene, blant annet testosteron.\nHos kvinner vil LH stimulere produksjonen av østrogen og styre eggløsningen.\n\n\nVeksthormon, GH\nGH virker på de fleste vev i kroppen, og stimulerer til vekst. Utskillelsen av GH varierer gjennom døgnet, og er størst under søvn. Utskillelsen av GH reguleres av et stimulerende (GH-RH) og et hemmende (GH-IH) fra hypotalamus, noe som gir en veldig nøyaktig kontroll over utskillelsen. Konsentrasjonen av veksthormon i blodet øker ved fysisk arbeid, stress, faste, proteinrike måltider eller lavt blodsukker.\nVeksthormon stimulerer produksjonen av IGF-1, som er et insulinlignende hormon som stimulerer til vekst. I tillegg har GH en direkte, stimulerende effekt på proteinsyntesen, og har derfor en anabol (oppbyggende) effekt.\nVeksthormonet øker frigjøringen av fettsyrer fra fettvevet, og øker nydannelse av glukose i leveren. I tillegg stimulerer det fettforbrenningen i cellene, slik at vi bruker mindre glukose. På denne måten kan vi si at GH har en motsatt virkning av insulin, ved at det øker blodsukkeret og beskytter oss mot hypoglykemi, noe som forklarer hvorfor utskillelsen av GH øker vedlavt blodsukker og faste.\n\n\nProlaktin, PL\nPL stimulerer melkeproduksjonen hos kvinner. Utskillelsen av PL styres av både stimulerende (PRL-RH) og hemmende (PRL-IH) fra hypotalamus. I tillegg vil TRH også stimulere utskillelsen av prolaktin. Når barnet suger på brystvorten skilles det ut PL, som sørger for at melkeproduksjonen holdes i gang.\nI tillegg til effektene på melkeproduksjonen, virker PL også på gonadefunksjonen hos både kvinner og menn."
  },
  {
    "objectID": "artikler/hormoner/insulin-glukagon.html",
    "href": "artikler/hormoner/insulin-glukagon.html",
    "title": "Insulin og glukagon",
    "section": "",
    "text": "Tilbake til innføringen i hormonsystemet.\nDen endokrine delen av bukspyttkjertelen (se bildet) produserer hormonene insulin og glukagon. Disse hormonene er viktige i karbohydratmetabolismen, og har også effekter på fettmetabolismen og proteinmetabolismen. Her vil jeg gi en kort innføring i hvilke funksjoner disse to hormonene har i kroppen, og hvordan utskillelsen reguleres. Bukspyttkjertelen produserer også flere hormoner som somatostatin."
  },
  {
    "objectID": "artikler/hormoner/insulin-glukagon.html#insulin",
    "href": "artikler/hormoner/insulin-glukagon.html#insulin",
    "title": "Insulin og glukagon",
    "section": "Insulin",
    "text": "Insulin\nInsulin er et peptidhormon som består av to peptidkjeder. I bukspyttkjertelens betaceller produseres først proinsulin, som er et langt sammenhengende peptid. Rett før utskillelsen spaltes det av en peptidkjede som kalles C-peptid (connecting peptide). Hvert insulinmolekyl som skilles ut følges derfor av et c-peptid, som dermed fungerer som en markør på hvor mye insulin man skiller ut.\nUtskillelsen av insulin stimuleres hovedsakelig når blodsukkeret øker, og den primære effekten til hormonet er å senke blodsukkeret for å hindre at det blir for høyt. Også konsentrasjonen av enkelte aminosyrer i blodet påvirker insulinutskillelsen. Dette betyr at insulin hovedsakelig skilles ut etter at vi har spist mat som inneholder karbohydrater og/eller protein, og konsentrasjonen er høyest i perioden etter et måltid. Insulin stimulerer til et økt opptak av næringsstoffer til cellene, og er derfor et anabolt (oppbyggende) hormon.\n\nInsulinets effekter på karbohydratmetabolismen\nGlukose kan ikke passere cellemembraner uten hjelp fra transportproteiner. Insulin binder til insulinreseptoren på cellemembranene til målcellene, som i dette tilfellet er fett- og muskelceller, og stimulerer insulinavhengige glukosetransportere (GLUT4) til å fraktes til cellemembranen. Dette gjør at glukosen kan tas opp av cellene og dermed fjernes fra blodbanen.\nInsulin vil stimulere til lagring av glykogen. Samtidig vil insulin favorisere forbrenningen av karbohydrater fremfor fett.\n\n\nInsulinets effekter på proteinmetabolismen\nInsulin øker opptaket av aminosyrer til alle vev, noe som gjør at mer aminosyrer blir tilgjengelig for proteinsyntese eller til energiproduksjon ut ifra behovet.\n\n\nInsulinets effekter på fettmetabolismen\nInsulin øker opptaket av fettsyrer og glukose til fettvevet, og samtidig hemmer hormonet frigjøring av fettsyrer til energiformål. Insulin stimulerer enzymet lipoprotein lipase (LPL), som stimulerer opptak av fettsyrer, og hemmer enzymet hormonsensitiv lipase (HSL), som nedbrytning av triglyserider og dermed frigjøring av energi fra fettvev. Så lenge insulinnivået er høyt kan vi si at fettvevet er utilgjengelig."
  },
  {
    "objectID": "artikler/hormoner/insulin-glukagon.html#glukagon",
    "href": "artikler/hormoner/insulin-glukagon.html#glukagon",
    "title": "Insulin og glukagon",
    "section": "Glukagon",
    "text": "Glukagon\nGlukagon er et peptinhormon som dannes i bukspyttkjertelens alfaceller. Hovedsakelig skilles glukagon ut når blodsukkeret synker. En økning av aminosyrekonsentrasjonen i blodet vil stimulere til utskillelse av både glukagon og insulin. Utskillelsen av glukagon og insulin vil hemme hverandre, slik at når det er mye av det ene er det lite av det andre om omvendt.\nHovedeffekten av glukagon er å øke konsentrasjonen av glukose og fettsyrer i blodet, og siden det stimulerer til at energi hentes fra cellene kan vi si at glukagon er et katabolt (nedbrytende) hormon.\n\nEffektene av glukagon\nEffektene av glukagon skjer hovedsakelig i leveren, og effektene er motsatte av insulinets. Glukagon øker glukoseuskillelsen fra leveren ved å stimulere til nedbrytning av leverglykogen og til nydanning av glukose (glukoneogenese). Også fettsyrenedbrytningen økes av glukagon, slik at konsentrasjonen av glukose og fettsyrer i blodet øker."
  },
  {
    "objectID": "artikler/hormoner/insulin-glukagon.html#nivåene-av-insulin-og-glukagon",
    "href": "artikler/hormoner/insulin-glukagon.html#nivåene-av-insulin-og-glukagon",
    "title": "Insulin og glukagon",
    "section": "Nivåene av insulin og glukagon",
    "text": "Nivåene av insulin og glukagon\nSom nevnt over har insulin og glukagon mer eller mindre motsatte effekter, og det er derfor forholdet mellom dem som avgjør hva som blir totaleffekten. I perioden etter et måltid vil det skilles ut insulin, og kroppen kommer i en anabol fase. Etter hvert synker insulinnivåene, og glukagonnivåene øker, og etter hvert som det blir lenge siden forrige måltid vil glukagon dominere og kroppen kommer i en katabol fase.\n\nHva du spiser vil også være med å styre hvordan forholdet mellom insulin og glukagon er. Insulinproduksjonen styres i stor grad av mengden karbohydrater i kostholdet. Proteiner vil også stimulere insulinproduksjon, mens fett ikke gjør dette i særlig stor grad. Hvor godt cellene dine reagerer på insulinsignalet vil ha mye å si for hvilket kosthold som vil passe deg best. Er du insulinresistent vil du tjene på et kosthold som reduserer utskillelsen av insulin, noe du først og fremst oppnår ved å redusere totalinntaket av karbohydrater."
  },
  {
    "objectID": "artikler/hormoner/skjoldbruskkjertel-bukspyttkjertel-fettvev.html",
    "href": "artikler/hormoner/skjoldbruskkjertel-bukspyttkjertel-fettvev.html",
    "title": "Skjoldbruskkjertelen, bukspyttkjertelen og fettvevet",
    "section": "",
    "text": "Tilbake til innføringen i hormonsystemet.\nAt bukspyttkjertelen og skjoldbruskkjertelen er endokrine kjertler er ingen hemmelighet, men visste du at også fettvevet produserer en del hormoner? Her skal vi se litt på disse organene."
  },
  {
    "objectID": "artikler/hormoner/skjoldbruskkjertel-bukspyttkjertel-fettvev.html#bukspyttkjertelen",
    "href": "artikler/hormoner/skjoldbruskkjertel-bukspyttkjertel-fettvev.html#bukspyttkjertelen",
    "title": "Skjoldbruskkjertelen, bukspyttkjertelen og fettvevet",
    "section": "Bukspyttkjertelen",
    "text": "Bukspyttkjertelen\nBukspyttkjertelen (pankreas) kan deles i to funksjonelle deler. Den eksokrine delen av kjertelen produserer bukspytt, og er sentral i fordøyelsen. Den hormonproduserende, endokrine, delen av bukspyttkjertelen består av alta-, betaceller, som produserer peptidhormonene glukagon og insulin. Amylin er et litt mindre kjent hormon som produseres i bukspyttkjertelen. De hormonproduserende cellene er lokalisert i små grupper fordelt i hele kjertelen, såkalte langerhanske øyer. Her kommer en rask introduksjon av disse hormonene:\n\nInsulin produseres i betacellene, og har som hovedoppgave å senke blodsukkeret. Produksjonen av insulin styres av blodsukkerkonsentrasjonen i blodet som strømmer gjennom bukspyttkjertelen, og øker når blodsukkeret er høyt. En økning av frie aminosyrer i blodet vil også stimulere produksjonen.\nGlukagon produseres i alfacellene, og fungerer hovedsakelig på leveren. Glukagon øker blodsukkeret ved å stimulere nedbrytningen av glykogen og nydanning av glukose. Produksjonen av glukagon styres av blodsukkerkonsentrasjonen i blodet som strømmer gjennom bukspyttkjertelen, og øker når blodsukkeret er lavt. En økning av frie aminosyrer i blodet vil også stimulere produksjonen.\nAmylin produseres i betacellene, og skilles ut sammen med insulin. Effektene av dette hormonet er en hemming av glukagonutskillelsen, i tillegg til at det er med å redusere matinntaket (metthet).\n\nInsulin og glukagon vil presenteres i en egen artikkel, siden disse hormonene er veldig sentrale."
  },
  {
    "objectID": "artikler/hormoner/skjoldbruskkjertel-bukspyttkjertel-fettvev.html#skjoldbruskkjertelen",
    "href": "artikler/hormoner/skjoldbruskkjertel-bukspyttkjertel-fettvev.html#skjoldbruskkjertelen",
    "title": "Skjoldbruskkjertelen, bukspyttkjertelen og fettvevet",
    "section": "Skjoldbruskkjertelen",
    "text": "Skjoldbruskkjertelen\n\nSkjoldbruskkjertelen (tyroidea) er en liten kjertel som ligger rett under strupehodet. Egentlig er det snakk om to kjertler, som ligger på hver sin side av luftrøret, som er forbundet med hverandre. Totalt veier kjertelen bare 30-40g, men med tanke på størrelsen er blodgjennomstrømmingen ekstremt høy. Kjertelen består av kulelignende follikler, og det er cellene i disse folliklene som produserer tyroideahormonene T3 og T4. Mellom folliklene finner vi noen celler som kalles C-celler, eller parafolikkulære celler, som produserer et hormon som heter kalsitonin.\nProduksjonen av T3 og T4 stimuleres av TSH fra hypofysen, og disse har en hemmende effekt på utskillelsen av TSH (negativ tilbakekobling). Syntesen av disse hormonene er avhengig av tilstrekkelig tilgang på jod, og tallet sier oss hvor mange jodmolekyler som finnes i hormonet.\nHer følger en kort beskrivelse av hormonene fra skjoldbruskkjertelen:\n\nT4 (tyroksin) er egentlig et prohormon, som inne i cellene omdannes til T3 ved hjelp av et enzym som kalles en dejodinase.\nT3 (trijodtyronin) er det aktive tyroideahormonet. Effektene av dette hormonet er en økt stoffomsetning (varmeproduksjon), og normal lengdevekst og utvikling av nervesystemet er avhengig av normal produksjon av T3.\nKalsitonin er et peptidhormon som har sin funksjon på kalsiumomsetningen i kroppen. C-cellene reagerer på kalsiumkonsentrasjonen i blodet, og skiller ut kalsitonin dersom konsentrasjonen blir for høy. Effektene av kalsitonin er en redusert kalsiumfrigjøring fra beinvev og en økt kalsiumutskillelse gjennom nyrene, og dermed en reduksjon av kalsiummengden i blodet.\n\nPå baksiden av skjoldbruskkjertelen finner vi noen små kjertler som heter biskjoldbruskkjertlene (paratyroidea). Disse produserer et hormon, paratyroideahormon, som er sentralt i kroppens regulering av kalsium.\nT3 og T4 vil presenteres i et eget innlegg."
  },
  {
    "objectID": "artikler/hormoner/skjoldbruskkjertel-bukspyttkjertel-fettvev.html#fettvevet",
    "href": "artikler/hormoner/skjoldbruskkjertel-bukspyttkjertel-fettvev.html#fettvevet",
    "title": "Skjoldbruskkjertelen, bukspyttkjertelen og fettvevet",
    "section": "Fettvevet",
    "text": "Fettvevet\nFettvevet har i lang tid blitt sett på som et inaktivt lagringsvev, men dette er kanskje så langt fra sannsheten vi kommer. Det er etterhvert identifisert flere hormoner som produseres i fettvevet, som dermed kan ses på som kroppens største endokrine organ! Hormonene som produseres i fettvevet påvirker mange funksjoner rundt i kroppen, og deles i to hovedgrupper. Adipokiner produseres utelukkende i fettceller (adipocytter), mens cytokiner også kan produseres i andre celler.\nMengden fettfev påvirker hvor mye som produseres av disse hormonene, noe som er sentralt i problemene som oppstår med overvekt. Her er en kort oversikt over noen av de ulike adipokinene og cytokinene.\nAdipokiner:\n\nLeptin – kanskje det mest kjente hormonet fra fettvevet. Leptin gir et metthetssignal, og er delaktig i reguleringen av kroppsvekten. Utskillelsen av leptin reflekterer mengden fettvev, noe som bidrar til å holde en stabil kroppsvekt. Leptin er også proinflammatorisk, noe som bidrar til betennelsestilstander i kroppen.\n\n\n\nAdiponektin – øker insulinsensitiviteten og virker antiinflammatorisk. I motsetning til leptin, reduseres utskillelsen av adiponektin når fettvevet vokser.\n\nCytokiner:\n\nIL-6 – Interleukin 6. Dette cytokinet er veldig proinflammatorisk, og stimulerer akuttfaseproteiner som er en markør for inflammasjon, f.eks. CRP (C-reaktivt protein). Ved overvekt foreligger det som oftest en kronisk inflammasjon, noe IL-6 er medvirkende til.\nTNF-a – senker insulinsensitiviteten, og er muligens en av hovedårsakene til at økende overvekt som oftest fører til en økende insulinresistens.\n\nDe viktigste adipokinene og cytokinene vil jeg presentere litt mer utfyllende i en egen artikkel."
  },
  {
    "objectID": "artikler/hvorfor-er-vi-feite.html",
    "href": "artikler/hvorfor-er-vi-feite.html",
    "title": "Hvorfor er vi så feite?",
    "section": "",
    "text": "For å legge på seg, altså å øke kroppens energilagre, må man være i energioverskudd. Dette er et kriterie for å kunne gå opp i vekt, og er grunnlaget for forklaringen om at en overvektig på et eller annet tidspunkt har spist mer energi enn han/hun har forbrukt, noe som har lagt forholdene til rette for at kroppsvekten kunne øke. Ettersom energi ikke kan oppstå av seg selv, så er det rett og slett ikke mulig å legge på seg dersom dette kriteriet ikke er oppfylt. Løsningen som presenteres blir derfor å gjøre det motsatte, altså spise mindre og trene mer. Men hvor nyttig er denne strategien? I denne bloggposten vil jeg dele noen tanker rundt disse temaene."
  },
  {
    "objectID": "artikler/hvorfor-er-vi-feite.html#forklarer-energioverskuddet-overvekten",
    "href": "artikler/hvorfor-er-vi-feite.html#forklarer-energioverskuddet-overvekten",
    "title": "Hvorfor er vi så feite?",
    "section": "Forklarer energioverskuddet overvekten?",
    "text": "Forklarer energioverskuddet overvekten?\nDersom du har gått opp i vekt, så har du nødvendigvis spist mer enn du trengte. Dette er en beskrivelse av hva som fysiologisk ligger til grunn for at akkumulering av fett skal være mulig. Så på mange måter er dette en direkte, kausal forklaring på hva som har skjedd. Men til tross for at dette beskriver en direkte årsakssammenheng mellom energibalansen og vektutviklingen, sier det ingenting om hvilke faktorer som ligger til grunn.\nDen vanlige løsningen om å bevege seg mer og spise mindre spiller på at det er folks latskap og grådighet som ligger til grunn for overvekten. Selv om dette vil stemme i flere tilfeller, der det å ta seg sammen faktisk vil være tilstrekkelig, så er det også mange tilfeller der dette ikke er spesielt nyttig, verken som forklaringsmodell eller løsning på problemet. Andrea har nylig skrevet en flott artikkel der hun tar for seg psykologien bak det å gjøre livsstilsendringer, og forklarer der hvorfor dette ikke nødvendigvis er så enkelt."
  },
  {
    "objectID": "artikler/hvorfor-er-vi-feite.html#hvorfor-spiser-vi-for-mye",
    "href": "artikler/hvorfor-er-vi-feite.html#hvorfor-spiser-vi-for-mye",
    "title": "Hvorfor er vi så feite?",
    "section": "Hvorfor spiser vi for mye?",
    "text": "Hvorfor spiser vi for mye?\nDet første spørmålet man bør stille seg er hva som er årsaken til at man har spist for mye. Her vil løsningen ligge hos veldig mange. Å vite at man har spist for mye har begrenset nytteverdi, mens det å finne ut hvorfor man har spist for mye kan være kjempeviktig. Her er det mange muligheter, og det å finne ut hva som ligger til grunn hos den enkelte vil være essensielt for å kunne finne den beste løsningen. Å tilpasse løsningen til individet vil i alle tilfeller være bedre enn å tilpasse individet til en forhåndsbestemt løsning!\nMange vil argumentere for at det er det at vi spiser feil mat som gjør at vi legger på oss. Dette kan på mange måter stemme, ettersom ulik mat utvilsomt har ulik effekt på hvor mette vi blir. Dette kan handle om egenskaper ved maten som smak, eller fysiologiske responser som eksempelvis blodsukkerstigning med påfølgende fall. Jeg har tidligere skrevet om en studie som fant en økt risiko for å utvikle diabetes type 2 hos de som spiste raskest, som antas å henge sammen med at det å spise fort er forbundet med å spise mer. Kanskje kan noen matvarer gjøre det enklere å spise mye energi på kort tid, noe som bidrar til å øke energiinntaket. For eksempel så vil det gå mye raskere å spise 1000 kalorier fra en hamburgermeny fra McDonalds enn å få i seg den samme energimengden fra biff, poteter og brokkoli. Det samme gjelder energi i flytende form, og da spesielt sukkerholdige drikker, som kan bidra med mye energi på kort tid uten å mette noe særlig.\nEn annen konsekvens av å spise mye dårlig og næringsfattig mat er at dette ikke nødvendigvis gir den største følelsen av overskudd. Dette kan bidra til redusert aktivitetsnivå i form av at sofaen og godstolen blir ekstra fristende. Aller helst skulle vi alle sittet minst mulig, men er man trøtt, sliten og generelt mangler overskudd så er det ikke alltid like lett. I stedet så sitter vi i bilen, sitter på jobben og sitter enda litt til når vi kommer hjem. Kanskje burde vi alle benyttet oss av underholdningsslavens redning?"
  },
  {
    "objectID": "artikler/hvorfor-er-vi-feite.html#hva-er-så-feil-mat",
    "href": "artikler/hvorfor-er-vi-feite.html#hva-er-så-feil-mat",
    "title": "Hvorfor er vi så feite?",
    "section": "Hva er så feil mat?",
    "text": "Hva er så feil mat?\nDersom det er slik at vi spiser for mye fordi vi velger feil mat, så gjenstår et svært viktig spørsmål: Hva er riktig og hva er feil mat? Her vil du få ulikt svar alt etter hvem du spør. Hos en person vil du få høre at mat med mye fett er energirik og selvfølgelig er hovedgrunnen til økt energiinntak. Hos en annen vil du høre at karbohydrater stimulerer insulin, og at det er dette som gjør oss overvektige. En tredje person vil fortelle deg at verken karbohydrater eller fett er så galt i seg selv, men at kombinasjonen av disse i samme måltid er grunnen til at vi legger på oss.\nI utgangspunktet er det derfor vanskelig å klassifisere mat som feil eller riktig, sunn eller usunn, på bakgrunn av hvilke næringsstoffer den inneholder. Kanskje er det først og fremst andre egenskaper med maten som som avgjør hva som er lurt å spise mer og mindre av. Sunn fornuft vil diktere at det å spise fastfood mange ganger i uken ikke er en spesielt bærekraftig plan, og at brus ikke er det beste helsemessige valget som tørstedrikk. Det er tross alt det du spiser mesteparten av tiden som avgjør mesteparten av resultatet, så det er her fokuset burde ligge!\nSelvfølgelig er det ikke likegyldig hva vi spiser, men bildet er kanskje litt mer nyansert enn det de fleste ønsker å innse. Det er enkelte tiltak som har en tendens til å fungere, og som kan anbefales nesten uavhengig av hvordan kostholdet ser ut i utgangspunktet. Å øke inntaket av grønnsaker, velge proteinrik mat og å kutte ned på inntaket av sukker, potetgull, godteri og annet snacks er råd som sjelden slår feil. Er målet å begrense inntaket av kalorier så har jeg skrevet en sak om hvordan du med enkle grep kan få til dette, forankret i de nevnte rådene. Vi kommer ikke bort fra at lavkarbo for mange er en svært effektiv måte å gå ned i vekt på, men det betyr ikke at dette er den beste løsningen for alle. Vi er forskjellige, har ulike preferanser og vil trenge ulike verktøy for å finne noe som fungerer. I alle tilfeller er det gode grunner for å spise variert, ettersom dette er den beste måten å sikre at man dekker alle behovene for næringsstoffer."
  },
  {
    "objectID": "artikler/hvorfor-er-vi-feite.html#stikker-problemet-enda-dypere",
    "href": "artikler/hvorfor-er-vi-feite.html#stikker-problemet-enda-dypere",
    "title": "Hvorfor er vi så feite?",
    "section": "Stikker problemet enda dypere?",
    "text": "Stikker problemet enda dypere?\nOvervekt kommer som nevnt som en direkte konsekvens av at man har vært i positiv energibalanse. Jeg har fortalt om noen mulige ting som kan ligge til grunn for hvorfor man ender opp med å spise for mye, og en plausibel forklaring er at vi gjør dårlige valg i matveien. Dette burde teoretisk sett være en smal sak å gjøre noe med, men som Andrea skrev om i sin sak så er det ikke alltid så lett å gjøre endringer i livsstilen. Vi har en tendens til å gå på autopilot når vi tar valg i hverdagen, og vaner er vonde å vende.\nJeg skrev innledningsvis at det å finne ut hva som var årsaken til at man har spist for mye er sentralt for å kunne gjøre noe med det. Å tvinge seg selv til å spise mindre vil ikke nødvendigvis gjøre noe med disse. Men hvis vi da kommer frem til at en person spiser for mye fordi han/hun gjør dårlige valg i matveien, da burde det jo være en smal sak å gjøre noe med dette? I teorien så burde det hvertfall være det, men vi vet av erfaring at det å slanke voksne mennesker på tradisjonelt vis er fryktelig vanskelig, hvertfall i gjennomsnitt. Det å informere om hva som er fornuftige valg og hva som skal til for å gå ned i vekt har en viss effekt, men i lengden er suksessraten svært begrenset.\nDet neste naturlige steget er da å stille seg spørsmålet om hvorfor denne personen gjør dårlige valg i matveien. Først da vil man ha godt grunnlag for å tilpasse en god løsning til denne personen. Kanskje handler det ikke i det hele tatt om mangel på kunnskaper om hva som er en sunn livsstil. I mange tilfeller ligger det nok noe helt annet til grunn for hvorfor vi tar valgene vi tar. Vi vet at mennesket har en tendens til å foretrekke umiddelbar belønning fremfor belønning som ligger lenger fremme i tid, og dette kan nok i stor grad relateres til mange som sliter med overvekt. Dersom man for eksempel er deprimert, så er det sannsynlig at trøsten i å velge feil mat i dag veier tyngre enn belønningen av å velge rett mat på sikt. Depresjon er selvfølgelig bare et eksempel av fryktelig mange underliggende problemer som den enkelte kan ha, det kunne like gjerne vært noe annet.\nI dette eksempelet kan vi si at depresjonen er et større problem enn overvekten, og at det å ta tak i vektproblemene kan være uoverkommelig så lenge depresjonen er der. De fleste overvektige ønsker jo ikke å være så store som de er, men det kan altså være mye annet enn latskap og mangel på viljestyrke som gjør at de ikke klarer å gjøre noe med det. Av denne grunn er det veldig viktig å kartlegge slike ting, og kanskje burde vi i større grad enn i dag vendt oss mot psykologene i behandlingen av sykelig overvekt og fedme?"
  },
  {
    "objectID": "artikler/hvorfor-er-vi-feite.html#så-hvorfor-er-vi-så-feite",
    "href": "artikler/hvorfor-er-vi-feite.html#så-hvorfor-er-vi-så-feite",
    "title": "Hvorfor er vi så feite?",
    "section": "Så, hvorfor er vi så feite?",
    "text": "Så, hvorfor er vi så feite?\nDet jeg ønsket å understreke med dette blogginnlegget var at selv om vi vet hva som forårsaker overvekt rent fysiologisk, så forklarer det ikke hva som er de underliggende årsakene til at en person blir overvektig. Hos veldig mange handler det om prioriteringer og vaner, og tiltakene som skal til trenger ikke å være omfattende i det hele tatt. Hos andre kan overvekten komme som en konsekvens av underliggende problematikk, som det vil være viktig å ta hånd om før man kan ha håp om å få til å gjøre de endringene som trengs.\nNår det gjelder livsstil så er det meste fryktelig individuelt, og individrettede tiltak er derfor ytterst nødvendig. Disse må forankres i hva som er problemene til den enkelte, og kartlegging av dette er kanskje det aller viktigste i en slik prosess. En ting er sikkert, det er ikke sånn at alle overvektige er late og mangler viljestyrke!"
  },
  {
    "objectID": "artikler/insulinindeks.html",
    "href": "artikler/insulinindeks.html",
    "title": "Insulinindeks - hva og hvorfor?",
    "section": "",
    "text": "Insulin er et hormon som primært har som oppgave å regulere blodsukkeret og lagre inn energi. Kostholdets innhold av karbohydrater, den glykemiske belastningen, er den faktoren som i størst grad stimulerer produksjonen og utskillelsen av insulin.\nI disse lavkarbotider har dette ført til den oppfatningen at mer karbohydrater betyr mer insulin som igjen betyr mer fettlagring. Løsningen på problemet virker både logisk og enkel, spis mindre karbohydrater, produser mindre insulin, og du vil gå ned i vekt. Men er det bare karbohydrater som stimulerer dette hormonet, eller er det flere faktorer som spiller inn?\nI 1997 var det en studie [1] som tok for seg akkurat dette, og undersøkte insulinresponsen etter flere ulike matvarer. I 2009 ble det gjennomført en tilsvarende studie [2], men denne gangen på sammensatte måltider."
  },
  {
    "objectID": "artikler/insulinindeks.html#hva-er-insulinindeks",
    "href": "artikler/insulinindeks.html#hva-er-insulinindeks",
    "title": "Insulinindeks - hva og hvorfor?",
    "section": "Hva er insulinindeks?",
    "text": "Hva er insulinindeks?\nMatvarer som inneholder karbohydrater har en glykemisk indeks (GI). Denne beskriver hvor mye blodsukkeret stiger etter inntaket av 50g karbohydrater fra denne matvaren sammenlignet med en referansematvare. Insulinutskillelsen påvirkes hovedsakelig av blodsukkerstigningen, men også flere andre ting er med å påvirker. Forfatterne av den første studien skriver i innledningen:\n\nHowever, carbohydrate is not the only stimulus for insulin secretion. Protein-rich foods or the addition of protein to a carbohydrate-rich meal can stimulate a modest rise in insulin secretion without increasing blood glucose concentrations, particularly in subjects with diabetes (20-22).Similarly, adding a large amount of fat to a carbohydrate-rich meal increases insulin secretion even though plasma glucose responses are reduced (23, 24).\nThus, postprandial insulin responses are not always proportional to blood glucose concentrations or to a meal’s total carbohydrate content. Several insulinotropic factors are known to potentiate the stimulatory effect of glucose and mediate postprandial insulin secretion. These include fructose, certain amino acids and fatty acids, and gastrointestinal hormones such as gastric inhibitory peptide, glucagon, and cholecystokinin (25, 26). Thus, protein- and fat-rich foods may induce substantial insulin secretion despite producing relatively small blood glucose responses. We therefore decided that comparing the insulinemic effects of foods on an isoenergetic basis was a logical and practical approach.\n\nForfatterne undersøkte derfor hvor stor insulinutskillelsen var etter å ha spist ulike matvarer, og regnet deretter ut en insulinindeks (II). Denne er et mål på hvor mye insulinkonsentrasjonen i blodet stiger etter å ha spist en matvare. Her tas det ikke hensyn til mengde karbohydrater, men energimengden i matvaren. I denne studien er det brukt porsjoner som gir 240 kcal/1000 kJ av de ulike matvarene."
  },
  {
    "objectID": "artikler/insulinindeks.html#hvordan-ble-studien-gjennomført",
    "href": "artikler/insulinindeks.html#hvordan-ble-studien-gjennomført",
    "title": "Insulinindeks - hva og hvorfor?",
    "section": "Hvordan ble studien gjennomført?",
    "text": "Hvordan ble studien gjennomført?\nI studien ble det totalt undersøkt 38 ulike matvarer, som ble delt inn i 6 ulike matvaregrupper. Alle matvarene ble servert til testpersonene alen, sammen med 2,2 dL vann som drikke.\nFor hver matvaregruppe ble det valgt ut en gruppe på 11-13 friske personer, og totalt var det 41 testpersoner som deltok i forsøket. Alle testpersonene ble først servert en porsjon hvitt brød, som fungerte som referansematvare. Dette fungerte også som en test for å bekrefte normal glukosetoleranse. Deretter ble de i tilfeldig rekkefølge servert matvarene om morgenen etter 10 timers faste. Etter at matvaren var spist ble det tatt blodprøver hvert kvarter over en periode på to timer der det ble målt blodsukker og insulinkonsentrasjon.\nInsulinresponsen ble deretter sammenlignet med insulinresponsen etter hvitt brød for å regne ut II."
  },
  {
    "objectID": "artikler/insulinindeks.html#resultater",
    "href": "artikler/insulinindeks.html#resultater",
    "title": "Insulinindeks - hva og hvorfor?",
    "section": "Resultater",
    "text": "Resultater\nInsulinresponsen etter en porsjon (240 kcal) av de ulike matvarene vises i figur 2. Resultatene er i forhold til hvitt brød, som er satt til 100%.\n\n\n\nFigur 2 (Holt 1997)\n\n\nForfatterne viste at det ikke nødvendigvis var en konsistent sammenheng mellom en matvares effekt på blodsukkeret og den samme matvarens effekt på insulinproduksjonen. Selv om karbohydrater er en viktig faktor for insulinresponsen, så man at enkelte matvaregrupper var mer insulinogene enn blodsukkerresponsen skulle tilsi, mens andre var mindre insulinogene.\nFigur 4 viser forholdet mellom insulinresponsen og blodsukkerstigningen for de ulike matvarene.\n\n\n\nFigur 4 (Holt 1997)"
  },
  {
    "objectID": "artikler/insulinindeks.html#praktisk-betydning-for-diabetikere",
    "href": "artikler/insulinindeks.html#praktisk-betydning-for-diabetikere",
    "title": "Insulinindeks - hva og hvorfor?",
    "section": "Praktisk betydning for diabetikere",
    "text": "Praktisk betydning for diabetikere\nI 2009 ble det gjennomført en ny studie [2] som tok for seg dette med insulinindeks. Bakgrunnen for denne studien var å finne en mer nøyaktig måte å regne ut insulinbehovet til de med diabetes. Frem til nå har det vært vanlig å bruke glykemisk belastning (GB = total mengde karbohydrater og GI) for å beregne insulinbehovet, men forfatterne skriver at:\n\nTogether, carbohydrate counting and knowledge of the GI of foods provide the most accurate prediction of likely insulin response (6, 7). However, because GI methodology does not permit the testing of foods with little or no carbohydrate, it cannot provide a guide to the relative insulin response of a large majority of foods in food databases, including high-protein foods such as meat, fish, poultry, eggs, and cheese and high-fat foods such butter and olive oil.\n\nMed andre ord er forfatterne ute etter en mer presis måte å forutse insulinbehovet etter et sammensatt måltid, slik at man på en enda bedre måte kan kontrollere diabetesen sin. Det blir antatt at insulinbehovet etter et sammensatt måltid best lar seg beregne ved å se på insulinindeksen til de forskjellige matvarene i måltidet, og ikke måltidets totale innhold av karbohydrater og GI."
  },
  {
    "objectID": "artikler/insulinindeks.html#hva-ble-gjort",
    "href": "artikler/insulinindeks.html#hva-ble-gjort",
    "title": "Insulinindeks - hva og hvorfor?",
    "section": "Hva ble gjort?",
    "text": "Hva ble gjort?\n21 friske, ikke-røykende forsøkspersoner ble etter 10-12 timers faste servert 13 ulikt sammensatte måltider, med likt energiinnhold (480 kcal/2000 kJ). Måltidenes GB ble beregnet utifra karbohydratinnhold og GI, mens II ble beregnet utifra data fra studien omtalt lenger oppe. Hvitt brød ble brukt som referansemåltid.\nEtter måltidet ble det tatt blodprøver der man målte insulinkonsentrasjonen i blodet. Denne ble sammenlignet med beregnet insulinbehov beregnet utifra karbohydratinnhold, GB, II, fett-, fiber- og proteininnhold."
  },
  {
    "objectID": "artikler/insulinindeks.html#resultater-1",
    "href": "artikler/insulinindeks.html#resultater-1",
    "title": "Insulinindeks - hva og hvorfor?",
    "section": "Resultater",
    "text": "Resultater\nBåde GB (r=0.68) og II (r=0.78) var gode prediktorer for insulinbehovet etter måltid, men II korrelerte aller best. Karbohydratinnholdet var ikke en spesielt god prediktor for insulinbehov etter et måltid. Fett viste seg å ha en omvendt korrelasjon, mens protein og fiber ikke viste seg å ha noen konsistent sammenheng i det hele tatt.\nSammenhengen mellom de ulike prediktorene og faktisk insulinutskillelse vises i figurene under:\n Figur 2 A-F (Bao 2009)"
  },
  {
    "objectID": "artikler/insulinindeks.html#konklusjoner",
    "href": "artikler/insulinindeks.html#konklusjoner",
    "title": "Insulinindeks - hva og hvorfor?",
    "section": "Konklusjoner",
    "text": "Konklusjoner\nBåde GB og II ser ut til å være gode alternativer for å beregne insulinbehovet etter et måltid, men ut ifra dataene ser det ut som om II er den mest nøyaktige prediktoren, siden den også gjør det mulig å ta hensyn til måltidets innhold av andre næringsstoffer enn karbohydrater.\nI diskusjonen skriver forfatterne at konseptet med II også kan være nyttig for den friske befolkningen, siden økt insulinutskillelse er assosiert med økt risiko for diabetes, overvekt og generelt metabolsk syndrom. Likevel må det også tas med i betraktningen at det var få forsøkspersoner, og at disse var friske og slanke. Det er derfor sannsynlig at resultatene ikke kan overføres direkte til mennesker som ikke går inn under denne definisjonen.\nDet er likevel ingen tvil om at det å kalkulere insulinbehovet utifra total mengde karbohydrater er en svært upresis metode, da måltider med likt innhold av karbohydrater kan gi vidt forskjellig insulinrespons. Det er derfor nærliggende å tro at II i fremtiden vil overta som prediktor i behandlingen av type 1 diabetes. Forfatterne skriver:\n\nIn summary, the relative insulin demand evoked by mixed meals consumed by lean young healthy subjects is best predicted by a physiologic index based on integrating insulin responses to isoenergetic portions of single foods. In the context of composite meals of similar energy value but varying macronutrient content, carbohydrate counting had limited value.\n\nForeløpig trengs det mer forskning på dette feltet, og den må også nødvendigvis gjøres på relevante populasjoner og ikke bare på friske. Kanskje vil vi få en endring i rådene om hvordan man bør spise om man har diabetes, noe forskningen allerede tyder på.\n\nReferanser\n1. Holt SH, Miller JC, Petocz P: An insulin index of foods: the insulin demand generated by 1000-kJ portions of common foods. Am J Clin Nutr 1997, 66(5):1264-1276.\n2. Bao J, de Jong V, Atkinson F, Petocz P, Brand-Miller JC: Food insulin index: physiologic basis for predicting insulin demand evoked by composite meals. Am J Clin Nutr 2009, 90(4):986-992."
  },
  {
    "objectID": "artikler/irritabel-tarm-behandling.html",
    "href": "artikler/irritabel-tarm-behandling.html",
    "title": "Irritabel tarm - hvordan behandles det?",
    "section": "",
    "text": "Irritabel tarm er en funksjonell tarmlidelse. Dette betyr at man ikke finner en organisk årsak til symptomene, som inkluderer diaré, forstoppelse, gass og oppblåsthet. I denne artikkelen vil jeg fortelle litt om hva vi vet om irritabel tarm, og litt om ulike måter å behandle det på. Som en ekstra bonus har vi også fått inn en pasienthistorie\nJeg har tidligere skrevet en artikkel om irritabel tarmsyndrom (IBS), som er den desidert mest leste artikkelen her på siden. Fremdeles dukker det opp spørsmål i kommentarfeltet, nesten et år etter at artikkelen ble publisert. Søkeord relatert til IBS er også en av de hyppigste måtene folk finner denne nettsiden på, og alt dette forteller meg at dette er noe som rammer mange i ulik grad.\nDefinisjonen av en funksjonell lidelse er at man ikke finner en organisk årsak til symptomene. Dette betyr i klartekst at alle prøver man tar ikke viser noe unormalt, og tilsynelatende skal alt derfor fungere helt normalt. Dette er imidlertid helt klart ikke tilfelle, og derfor har vi slike funksjonelle diagnoser som stilles når man ikke finner noen årsak."
  },
  {
    "objectID": "artikler/irritabel-tarm-behandling.html#hva-er-irritabel-tarm",
    "href": "artikler/irritabel-tarm-behandling.html#hva-er-irritabel-tarm",
    "title": "Irritabel tarm - hvordan behandles det?",
    "section": "Hva er irritabel tarm?",
    "text": "Hva er irritabel tarm?\nIrritabel tarm er en tilstand der man har ulike plager i mage og tarm, men det ikke er tegn til organisk sykdom eller andre årsaker. Kjernesymptomene er magesmerter, oppblåsthet, diaré, forstoppelse, gass og rumling i magen og betegner en gastrointestinal dysfunksjon. Det er ikke nødvendigvis et bestemt mønster i hvordan dette oppfører seg, og symptomene kan variere og også forekomme periodevis.\nDiagnosen IBS er en eksklusjonsdiagnose. Dette betyr at man stiller diagnosen på bakgrunn av symptombildet, ved å undersøke og ekskludere alle andre potensielle årsaker. ROMAIII-kriteriene for IBS-diagnosen er som følger:\n\nPasienten skal være plaget med tilbakevendende magesmerter eller ubehag i over 6 mnd. Plagene må ha vært tilstede minst tre dager i mnd de siste tre mnd. Samtidig også to av disse tre punktene være tilstede:\n\nPlagene lindres ved tarmtømming\n\nForandring i avføringsfrekvens ved symptomer\nForandringer i avføringens konsistens ved symptomer\n\nRoma III-kriteriene finner du her\n\nIBS er en av de vanligste årsakene til konsultasjoner hos legen, og det er estimert at mellom 9-23% av befolkningen er rammet. Det ser ut som om kvinner er mer utsatt enn menn, men vi vet også at en større andel kvinner går til legen med slike symptomer, så hvorvidt de egentlig er mest utsatt kan vi ikke si sikkert.\nIBS er også assosiert med en del andre plager som fibromyalgi og ME (også en eksklusjonsdiagnose). Man ser også høyere forekomst av IBS hos de med cøliaki. Ofte kan IBS komme plutselig, f.eks. etter en antibiotikakur eller en betennelse i tarmen. Hvorfor det oppstår i hvert enkelt tilfelle er det ingen fasit på."
  },
  {
    "objectID": "artikler/irritabel-tarm-behandling.html#hvorfor-oppstår-symptomene",
    "href": "artikler/irritabel-tarm-behandling.html#hvorfor-oppstår-symptomene",
    "title": "Irritabel tarm - hvordan behandles det?",
    "section": "Hvorfor oppstår symptomene?",
    "text": "Hvorfor oppstår symptomene?\nDet er mange hypoteser om hvorfor man opplever symptomer som det tilsynelatende ikke er noen årsak til. En overfølsomhet på signaler mellom tarmsystemet og hjernen kan være opphav til smertene, og en reguleringsfeil her kan være en viktig årsak.\nMan ser ofte ubalanser i bakteriefloraen hos IBS-pasienter, og dette kan være en mulig årsak. Fermenterbare karbohydrater som ikke absorberes fullstendig i tynntarmen kan fermenteres av bakterier og danne gass. Dersom dette skjer i tynntarmen vil det gi mer smerter enn dersom det skjer i tykktarmen, siden tynntarmen er trangere og presset blir større. Bakteriell overvekst i tynntarmen (SIBO) kan derfor være en viktig årsak til smertene.\nAndre ting som lavgradig inflammasjon, permeabel tarm og psykologiske faktorer som stress kan også spille inn, men som du sikkert har oppdaget så er dette veldig diffust."
  },
  {
    "objectID": "artikler/irritabel-tarm-behandling.html#behandling",
    "href": "artikler/irritabel-tarm-behandling.html#behandling",
    "title": "Irritabel tarm - hvordan behandles det?",
    "section": "Behandling",
    "text": "Behandling\nSiden det ikke er noen kjent årsak til smertene handler behandlingen hovedsakelig om smertelindring. Selv om IBS ikke er farlig, så kan det ha en stor negativ innvirkning på dagliglivet, og mange unngår sosiale tilstelninger på grunn av symptomer. Undersøkelser har avdekket at IBS-pasienter har signifikant lavere livskvalitet enn folk med f.eks. diabetes.\nVi har medikamenter som kan virke mot de enkelte symptomene, som f.eks. lakserende midler (avføringsmiddel) ved forstoppelse, men her vil jeg heller fokusere på ernæringsbehandlingen. Dette er fordi det er dette du kan gjøre selv, mens medikamentell behandling alltid bør foregå i samråd med lege.\nMålet med ernæringsbehandling ved IBS er å lindre symptomene, samtidig som man skal oppnå et fullverdig kosthold. Det kan være fristende å kutte ut alt som mistenkes å lage problemer, men dette kan fort ende opp med utilstrekkelig tilførsel av energi og næringsstoffer, og det er ikke ønskelig. Det langsiktige målet er å kutte ut så lite som mulig.\nLes mer om symptomlindring i disse sakene:\n\nRefluks og funksjonell dyspepsi\nDiaré, forstoppelse og gass\n\nVed IBS har vi en del generelle kostråd, og mange har god effekt av disse. Alle trenger ikke å hjelpe, men de kan være verdt å prøve! Her kommer en liste over disse:\n\nSpis regelmessige måltider\nHa ro rundt måltidene\nFlere små måltider tolereres ofte bedre enn få og store. Unngå overspising.\nPrøv å leve et regelmessig liv. Fordøyelsen kan ha problemer med å tilpasse seg store variasjoner.\nGeldannende fibertilskudd (ViSiblin, Fiberhusk, Psyllium eller Benefiber) kan være positivt. Husk tilstrekkelig væskeinntak.\nProbiotika, enten i form av syrnede melkeprodukter (yoghurt eller surmelk, eks. Biola eller Cultura). Dette kan være nyttig, men nøyaktig hvilke bakterier som kan hjelpe og til hvem er fremdeles uavklart.\nTilskudd av peppermynteolje kan lindre symptomene ved å relaksere den glatte muskulaturen i tarmkanalen. Ren olje kan forsterke eventuelle refluksplager, og i såfall er det mulig å få tak i kapsler som ikke løses opp før de kommer ned i tarmen.\n\nEn del matvarer kan også være problematisk, men dette er individuelt og avhengig av symptombildet. Her kommer en oversikt over ulike typer matvarer og eventuelt hvordan de kan være med å forårsake symptomer:\n\nFet mat.\n\nDersom du sliter med gass, så kan fettrik mat forverre problemet ved at gassen i større grad holdes igjen på grunn av senere tarmpassasje. Dersom du klarer å finne ut hvilken mat som stimulerer gassproduksjonen så trenger ikke fett å være et problem.\n\nStekt mat\nRøkt og sterkt saltet mat\nSterkt krydret mat\nKaffe og annen drikke med koffein\n\nKoffeinet stimulerer motiliteten i nedre deler av tykktarmen, og kan trigge avføringsrefleksen.\n\nHvete og gluten\n\nMange oppgir at de reagerer på gluten, og studier støtter også at gluten kan være et problem også hos ikke-cøliakere. Det trenger samtidig ikke å være glutenet som er problemet, men fruktaner (se neste punkt) som det finnes mye av i hvete. Speltmel inneholder mye mindre fruktaner, og kan fungere bedre hos mange.\n\nMat med høyt innhold av fermenterbare karbohydrater (FODMAP)\n\nDisse kan, dersom de ikke absorberes i tynntarmen, fraktes ufordøyd ned i tykktarmen og fermenteres av bakteriene. Da dannes det gass. I tillegg er disse karbohydratene osmotisk aktive, og kan trekke væske ut i tykktarmen og forårsake osmotisk diaré.\nFODMAP-redusert diett har jeg skrevet mer utfyllende om her. Denne dietten har vist seg å være svært effektiv, og det er anslått at 2/3 vil kunne bli symptomfri. Forskningsgrunnlaget er foreløpig veldig lite, men det foregår nå flere studier på effekten av dette.\n\n\nDet å selvdiagnostisere ulike intoleranser og allergier kan være fristende, men anbefales ikke. Alternative behandlere og terapeuter tilbyr gjerne tester som gir utslag på en hel rekke matvarer, og noen ender opp med å kutte ut store deler av kostholdet sitt. Dette står i sterk kontrast til målet om å kutte ut minst mulig, og gjør det vanskelig å oppnå et tilstrekkelig kosthold. Man bør derfor strebe etter å reintrodusere så mye som mulig dersom man skulle bli symptomfri på en slik diett, slik at man i lengden har kuttet ut bare det nødvendige."
  },
  {
    "objectID": "artikler/irritabel-tarm-behandling.html#hvordan-møtes-ibs-pasienter-i-helsevesenet",
    "href": "artikler/irritabel-tarm-behandling.html#hvordan-møtes-ibs-pasienter-i-helsevesenet",
    "title": "Irritabel tarm - hvordan behandles det?",
    "section": "Hvordan møtes IBS-pasienter i helsevesenet?",
    "text": "Hvordan møtes IBS-pasienter i helsevesenet?\nMange pasienter med IBS er svært frustrerte i møtet med helsepersonell. Dette kan skyldes at det ikke finnes behandling for tilstanden, og mange har heller ikke tilstrekkelige kunnskaper til å gi gode råd.\nSiden behandlingen dreier seg om symptomlindring, og hver pasient krever sin egen tilpassede behandling for å lykkes, kan IBS-pasienter være frustrerende å jobbe med. Man føler seg fort maktesløs når man har begrenset med verktøy og ingenting ser ut til å fungere. Det beste man kan gjøre er å prøve å støtte pasienten i forsøket på å finne det som fungerer, hvis det i det hele tatt er mulig å finne en løsning.\nSenere i dag vil vi publisere en pasienthistorie fra en som i mange år har slitt med IBS. Han har vært mye i kontakt med helsevesenet, og forteller om sine erfaringer. Han forteller også om hva han har gjort for å best mulig kunne leve med symptomene!\nReferanser:\nMahan L, Escott-Stump S, Raymond J: Krause’s Food and the Nutrition Care Process: Elsevier Sanders; 2012\nThomas B, Bishop J: Manual of Dietetic Practice: Blackwell Publishing; 2007\nForelesninger"
  },
  {
    "objectID": "artikler/irritabel-tarm.html",
    "href": "artikler/irritabel-tarm.html",
    "title": "Irritabel tarm og hva du kan gjøre med det!",
    "section": "",
    "text": "Mange sliter med symptomer på irritabel tarm, og legene klør seg i hodet og har ingen løsning på problemet. Per i dag finnes det ingen kur mot disse plagene, og det beste man kan tilby er å behandle symptomene ved å gjøre endringer i kostholdet.\nUnder årets faglige møte i regi av KEFF  (Kliniske Ernæringsfysiologers Forening) holdt Dr. Sue Shepherd et foredrag om nettopp irritabel tarm. Shepherd er en australsk forsker som har skrevet flere bøker om problematiske sukkerarter (FODMAP), og har også gjennomført en del studier på disse. Hun Her presenterte hun resultater fra forskningen sin, og fortalte om teorien bak low-FODMAP-diet. Denne artikkelen er basert på hennes foredrag."
  },
  {
    "objectID": "artikler/irritabel-tarm.html#hva-er-irritabel-tarm",
    "href": "artikler/irritabel-tarm.html#hva-er-irritabel-tarm",
    "title": "Irritabel tarm og hva du kan gjøre med det!",
    "section": "Hva er irritabel tarm?",
    "text": "Hva er irritabel tarm?\nIrritabel tarm (IBS) er en fellesbetegnelse på plager som oppstår i mage/tarm-kanalen uten at det er annen sykdom som er skyld i dem.  Dette er den vanligste formen for problemer med mage/tarm, og det er estimert at så mange som 15% av befolkningen er plaget med dette. IBS gir symptomer som:\n\nOppblåsthet\nLuft i magen\nDiaré\nForstoppelse\nMagesmerter\n\nIBS er noe som i ulik grad rammer svært mange, og som nevnt i innledningen finnes det ingen medisinsk kur mot dette. Hvis du ofte opplever ett eller flere av de nevnte symptomene, og ikke har fått påvist annen sykdom, vil dette si at du har en eller annen grad av IBS.\nDisse plagene oppstår når ufordøyde karbohydrater kommer ned i tykktarmen. Dette tåler vi helt fint i små mengder, men når det av ulike grunner blir for mye kan det oppstå problemer, som igjen vil oppfattes ulikt fra person til person. Det kan også være andre årsaker til IBS, som for eksempel stress, men det er ganske god dokumentasjon på at ufordøyde karbohydrater er hovedårsaken."
  },
  {
    "objectID": "artikler/irritabel-tarm.html#hva-er-fodmap",
    "href": "artikler/irritabel-tarm.html#hva-er-fodmap",
    "title": "Irritabel tarm og hva du kan gjøre med det!",
    "section": "Hva er FODMAP?",
    "text": "Hva er FODMAP?\nFODMAP står for Fermentable Oligosacharides Disacharides Monosacharides And Polyols, og er en fellesbetegnelse for ulike karbohydrater som kan skape problemer i tarmen. Disse gir problemer dersom de ikke blir absorbert i tynntarmen, og dermed havner i tykktarmen, der bakteriene kan fermentere dem. De ulike FODMAPene har ulike virkningsmekanismer, og det er vanlig å reagere på noen av dem, men ikke alle. Her følger en kort beskrivelse av de ulike karbohydratene. Lenger nede står det mer om hvilke matvarer som inneholder de ulike FODMAPene.\n\nOligosakkarider\nOligosakkarider er karbohydratkjeder som består av 3-10 monosakkarider. Oligosakkarider som kan gi symptomer på IBS er fruktaner (kjeder av fruktose med et glukosemolekyl) og galaktooligosakkarider (GOS, fruktosekjeder med et galaktosemolekyl). Disse er bundet sammen med bindinger som vi ikke er i stand til å bryte, noe som fører til at over 90% av disse fraktes videre til tykktarmen.\nFruktaner og GOS absorberes dårlig hos alle, siden vi ikke har enzymene som skal til for å bryte dem ned. Disse vil derfor alltid fermenteres i tykktarmen, og når det blir nok av dem vil de gi symptomer hos alle. Tålegrensen før symptomene kommer vil variere fra person til person.\n\n\nDisakkarider\nAv disakkaridene er det bare laktose, eller melkesukker, som er forbundet med IBS. Laktose er et disakkarid som er satt sammen av et glukosemolekyl og et galaktosemolekyl. For å spalte galaktosen fra glukosen trenger vi et enzym som heter laktase, og for de som ikke har dette enzymet vil laktose komme ufordøyd ned i tykktarmen. Mangel på laktaseenzymet kalles laktoseintoleranse, og ved denne tilstanden bør man unngå mat som inneholder laktose.\nLaktose er ikke et problem for de som har laktaseenzymet, og her i Norge er vi generelt godt utstyrt med nettopp dette enzymet. Det går også an å kjøpe laktaseenzym som et tilskudd man kan spise sammen med matvarer som inneholder laktose, og på den måten fordøye det bedre. De som er laktoseintolerante vil også som regel tåle laktose i veldig små mengder.\n\n\nMonosakkarider\nAv monosakkaridene er det bare fruktose som er forbundet med IBS. Dette er imidlertid litt spesielt, for fruktose skaper bare problemer dersom maten inneholder mer fruktose enn glukose (fruktose &gt; glukose). Dette skyldes at fruktose kan tas opp på to måter, med eller uten glukose. Mesteparten av fruktosen blir absorbert i tynntarmen sammen med glukose, og da vil et glukosemolekyl ta med seg et fruktosemolekyl gjennom tarmveggen. Denne opptaksmekanismen har stor kapasitet. Ytterligere fruktose må da tas opp uten hjelp fra glukose, og denne transportmåten har varierende kapasitet. Den fruktosen som ikke absorberes i tynntarmen fraktes ufordøyd til tykktarmen, hvor den kan fermenteres av bakteriene og skape symptomer på IBS.\nSå lenge maten inneholder like mye glukose som fruktose, vil det absorberes godt hos alle, på grunn av den glukoseavhengige absorbsjonen. Alle har ulik kapasitet til å absorbere fruktose uten hjelp av glukose, slik at folk vil tåle ulike mengder før det blir et problem. Fruktose gir bare IBS-symptomer så lenge det ikke blir tatt opp! Fruktosemalabsorbsjon er en svikt i den absorbsjonsveien som ikke er avhengig av glukose, så de som lider av dette vil få problemer med en gang maten inneholder mer fruktose enn glukose.\n\n\nPolyoler\nPolyoler er sukkeralkoholer som ikke tas godt opp i tynntarmen og derfor havner i tykktarmen, og eksempler er sorbitol, xylitol, mannitol, maltitol og isomalt. Disse tas opp i tynntarmen ved passiv diffusjon, og tålegrensene varierer fra person til person. Veldig mange har problemer med å ta opp disse."
  },
  {
    "objectID": "artikler/irritabel-tarm.html#hvordan-forårsaker-fodmapene-symptomer",
    "href": "artikler/irritabel-tarm.html#hvordan-forårsaker-fodmapene-symptomer",
    "title": "Irritabel tarm og hva du kan gjøre med det!",
    "section": "Hvordan forårsaker FODMAPene symptomer?",
    "text": "Hvordan forårsaker FODMAPene symptomer?\nFODMAPene skaper bare problemer så lenge de ikke absorberes i tynntarmen, og derfor fraktes ufordøyd videre til tykktarmen. Disse molekylene er osmotisk aktive, og vil derfor trekke vann ut i tykktarmen. Dette gjør at avføringen blir flytende, noe vi opplever som diaré. De vil også raskt fermenteres av bakteriefloraen i tykktarmen, noe som fører til gassproduksjon.\nKombinasjonen av økt væskeinnhold og gassproduksjon fører til at tykktarmen utvider seg, noe som fører til at du føler deg oppblåst. Det gjør også at avføringen kan renne raskere gjennom. Økt strekk i tarmveggen vil aktivere nerver som sitter her, som sender smertesignaler til hjernen, og vi opplever smerte. Disse symptomene oppleves ikke av alle, men om du opplever disse jevnlig er sjansen stor for at legen vil fortelle deg at du har IBS."
  },
  {
    "objectID": "artikler/irritabel-tarm.html#hvilken-mat-inneholder-de-ulike-fodmapene",
    "href": "artikler/irritabel-tarm.html#hvilken-mat-inneholder-de-ulike-fodmapene",
    "title": "Irritabel tarm og hva du kan gjøre med det!",
    "section": "Hvilken mat inneholder de ulike FODMAPene?",
    "text": "Hvilken mat inneholder de ulike FODMAPene?\nDe ulike FODMAPene finnes i ulik mat, og mange matvarer inneholder flere forskjellige typer. Her er en liten oversikt over vanlige matvarer som inneholder de ulike FODMAPene. Husk at det at en matvare inneholder en FODMAP ikke nødvendigvis betyr at den vil gi deg problemer, men om du reagerer på en eller flere av disse kan det være du ikke bør spise så mye av enkelte matvarer på listen. Listen er ikke komplett, men inneholder en del vanlige matvarer som inngår i manges kosthold.\n\nFruktaner og GOS\n\nFrukter: Fersken, vannmelon\nGrønnsaker: Rosenkål, kål, hvitløk, løk, erter, vårløk, purre\nKorn: Hvete, rug, bygg\nAnnet: Inulin, belgfrukter, linser, pistasjnøtter\n\n\n\nLaktose\n\nMeieriprodukter: Melk, yoghurt, fløtebasert is, myke oster\n\n\n\nFruktose &gt; glukose\n\nFrukt: Eple, pære, mango, kirsebær, vannmelon\nGrønnsaker: Asparges, sukkererter\nAnnet: Honning\n\n\n\nPolyoler\n\nFrukt: Eple, pære, plumme, bjørnebær, aprikos, nektarin, avocado\nGrønnsaker: Blomkål, sopp, sukkererter\nAnnet: Tyggis og pastiller med kunstig søtning"
  },
  {
    "objectID": "artikler/irritabel-tarm.html#low-fodmap-diett",
    "href": "artikler/irritabel-tarm.html#low-fodmap-diett",
    "title": "Irritabel tarm og hva du kan gjøre med det!",
    "section": "Low-FODMAP-diett",
    "text": "Low-FODMAP-diett\nDet er et klart dose-respons-forhold når det gjelder inntaket av problematiske matvarer og symptomer. Dette betyr at du fint kan tåle en viss mengde av noe, men med en gang du kommer over din egen tålegrense kommer symptomene, og jo mer du får i deg, jo sterkere blir reaksjonen. Med dette i bakhodet skjønner du at du ikke nødvendigvis trenger å kutte de problematiske matvarene helt ut av kostholdet ditt, men at du muligens må belage deg på å redusere inntaket av noe dersom du opplever symptomer på IBS.\nFor å finne ut hva du reagerer på, kan du prøve en såkalt low-FODMAP-diett. Dette innebærer en periode på 6-8 uker hvor du unngår alle FODMAPene. Dette vil med stor sannsynlighet gjøre deg helt symptomfri! Når du har vært helt symptomfri en stund, er det på tide å reintrodusere en og en FODMAP, og deretter følge med på når symptomene kommer tilbake. Sue Shepherd har en foretrukket rekkefølge på hvilken mat man tester ut. Begrunnelsen for denne er at flere matvarer inneholder mer enn en FODMAP, og ved å teste i denne rekkefølgen kan man unngå feiltolkninger.\nNoen punkter som er greit å ha i bakhodet når du tester:\n\nBegynn med å introdusere mat som bare inneholder en type FODMAP om gangen, ellers kan det være vanskelig å finne ut hvilken du reagerer på.\nTest den samme matvaren to ganger på en uke, med noen dager mellom, og skriv ned eventuelle symptomer.\nØk gradvis mengden ved å introdusere flere matvarer som inneholder den FODMAPen du tester.\nNår du har funnet et nivå du tåler av den første FODMAPen, kan du beholde denne mengden i kostholdet og deretter introdusere neste FODMAP.\nDersom du opplever symptomer på en matvare, kan du enten vente til symptomene går bort og deretter prøve samme matvare i en mindre mengde, eller anta at matvaren er et problem og rett og slett kutte den ut av kostholdet ditt. Å kutte matvarer ut av kostholdet er siste løsning, og bør bare brukes om du opplever symptomer på små mengder.\nSelv om du reagerer på en matvare, kan det være du fint tåler en annen matvare som inneholder samme FODMAP. Derfor kan det være lurt å prøve ut andre matvarer. I tillegg kan toleransen variere over tid, så om du reagerer i dag, kan det likevel være verdt å prøve samme matvare igjen i fremtiden.\n\nHer er Shepherd sin foretrukne rekkefølge, og forslag til matvarer:\n\n1. Polyoler, mannitol og sorbitol\n\nSopp eller blomkål\nAprikoser eller sukkerfri tyggis\n\n\n\n2. Laktose (bare om du mistenker laktoseintoleranse)\n\nLettmelk eller youghurt\n\n\n\n3. Fruktose\n\nMango eller honning\n\n4. Fruktaner\n\nFullkornsbrød, hvitløk, purre, løk\n\n\n\n5. GOS\n\nBelgfrukter (bønner, linser, erter)"
  },
  {
    "objectID": "artikler/irritabel-tarm.html#hva-kan-du-spise",
    "href": "artikler/irritabel-tarm.html#hva-kan-du-spise",
    "title": "Irritabel tarm og hva du kan gjøre med det!",
    "section": "Hva kan du spise?",
    "text": "Hva kan du spise?\nMange frukter og grønnsaker inneholder en eller flere FODMAPs, men likevel finnes det en del som vanligvis ikke gir problemer, så du skal slippe å spise helt frukt- og grønnsaksfritt!\nFrukt: Banan, druer, honningmelon, cantaloupemelon, kiwi,  appelsin, mandarin/klementin, ananas, jordbær, blåbær, bringebær, sitron/lime.\nGrønnsaker: Gulrot, agurk, squash, salat, oliven, potet/søtpotet, spinat, bønnespirer, selleri. Brokkoli og mais går også, men ikke i store mengder.\nI tillegg kan du selvfølgelig spise mat som ikke inneholder karbohydrater, som kjøtt, fisk og egg."
  },
  {
    "objectID": "artikler/irritabel-tarm.html#er-det-et-problem-å-kutte-ut-for-mye-fra-kostholdet",
    "href": "artikler/irritabel-tarm.html#er-det-et-problem-å-kutte-ut-for-mye-fra-kostholdet",
    "title": "Irritabel tarm og hva du kan gjøre med det!",
    "section": "Er det et problem å kutte ut for mye fra kostholdet?",
    "text": "Er det et problem å kutte ut for mye fra kostholdet?\nMan ønsker vanligvis å ha så få restriksjoner som mulig i kostholdet, slik at man skal kunne ha et så fleksibelt og variert kosthold som mulig. Ved å kutte ut mange matvarer setter man samtidig krav til at den maten man spiser er spesielt næringsrik, siden det kan være vanskelig å få i seg tilstrekkelig av vitaminer og mineraler når matutvalget blir mindre.\nMatvarer som av ulike årsaker er viktige for en person ønsker man å beholde så langt det lar seg gjøre, og her blir det ofte et spørsmål om hvor mye symptomer man takler å leve med for å beholde enkelte matvarer man reagerer på. Dette blir opp til hver enkelt, siden det er du selv som velger hvilken mat du vil eller ikke vil spise!"
  },
  {
    "objectID": "artikler/irritabel-tarm.html#hva-sitter-vi-igjen-med",
    "href": "artikler/irritabel-tarm.html#hva-sitter-vi-igjen-med",
    "title": "Irritabel tarm og hva du kan gjøre med det!",
    "section": "Hva sitter vi igjen med?",
    "text": "Hva sitter vi igjen med?\nDet jeg har presentert i denne artikkelen er på ingen måte en kur på irritabel tarm, men en effektiv måte å behandle symptomene på. Som nevnt i innledningen finnes det ingen kur for IBS, så dersom du reagerer på enkelte matvarer må du nok belage deg på å redusere eller kutte inntaket av disse dersom du ønsker å holde deg symptomfri.\nSue Shepherd har i tillegg til forskningen sin også skrevet noen kokebøker med blant annet low-FODMAP-mat, noe som kan være nyttig dersom du trenger inspirasjon til matretter som unngår FODMAPene.\nDersom du er interessert i å lese mer om irritabel tarm, kan jeg anbefale denne artikkelen fra forskning.no. Jeg vil også anbefale et besøk på Sue Shepherd sin hjemmeside, hvor du kan finne mer informasjon om irritabel tarm, low-FODMAP-diett og mange andre ting i forbindelse med mage/tarm-helse!\n\nSliter du eller noen du kjenner med symptomer på irritabel tarm? Del gjerne erfaringene dine i kommentarfeltet!"
  },
  {
    "objectID": "artikler/jumpers-knee.html",
    "href": "artikler/jumpers-knee.html",
    "title": "Belastningsskader: Jumper’s knee",
    "section": "",
    "text": "Jumper’s knee – eller hopperkne – er en skade som er svært vanlig i idrett som inkluderer mye hopping og støt. Utøvere innefor volleyball, basketball, fotball og hoppøvelser i friidrett er spesielt i faresonen for å utvikle jumper’s knee i løpet av karrieren. For eksempel i volleyball er forekomsten av jumper’s knee opptil 40 %. I denne artikkelen ser jeg litt på hva jumpers knee er for noe, og hvordan det behandles.\nJumper’s knee skyldes en overbelastning av senen til den store knestrekkermuskelen på fremsidenav låret (musculus quadriceps femoris). Denne muskelen er festet til kneskålen (patella) gjennom en sterk sene som fortsetter fra nedre del av kneskålen til et ben høyt på fremsiden av leggbenet. Kneskålen kan med andre ord sees på som en del av senen til quadricepsmuskulaturen.\nPå fagspråket kalles jumper’s knee for patellar tendinopati ettersom det er en overbelastning i senen til quadriceps. Gjentatte hopp med høy belastning kan til slutt gå ut over senens tåleevne. Både under hopp og i landinger med bøyde knær blir knestrekkersenen utsatt for belastninger som kan tilsvare flere ganger din egen kroppsvekt. Hvis belastningen overstiger senens tåleevne vil kroppen svare med å gi beskjed om at noe er galt, og det utvikles en betennelse/inflammasjon i senen. Betennelse kan betegnes som kroppens forsvarsreaksjon mot skade i vev eller organer. Kort fortalt sørger den for at blodtilførselen til det skadede stedet øker, en hevelse oppstår som følge av at det siver blodplasma ut i vevet, og du får smerter på grunn av hevelsen.\nLes også: Runners knee"
  },
  {
    "objectID": "artikler/jumpers-knee.html#symptomer",
    "href": "artikler/jumpers-knee.html#symptomer",
    "title": "Belastningsskader: Jumper’s knee",
    "section": "Symptomer",
    "text": "Symptomer\nSom oftest beskriver personen smertedebut etter en bestemt aktivitet, mens andre kan kjenne at smerten har kommet gradvis og at den har utviklet seg over tid. Likheten er at smertene er aktivitetsavhengige, og vanlig hverdagsaktivitet går som regel uten store smerter. I de fleste tilfellene er smertene lokalisert ved quadricepssenens utspring fra nedre del av kneskålen og nedover mot leggbeinet, men et fåtall kan også kjenne smerter langs senens feste på øvre del av kneskålen. Smertedebut er som regel i et lite, avgrenset område, men tiltar mer og mer desto lengre man går uten å gjøre noen tiltak for å stoppe utviklingen.\nUt fra symptomer kan vi dele jumper’s knee inn i fire stadier:\n\nSmerte etter trening, ingen funksjonsnedsettelse\nSmerte under og etter aktivitet, kan fungere på samme nivå som tidligere\nForlenget smerte under og etter aktivitet – Vansker med å prestere i idretten\nTotal avrivning av senen – kirurgisk behandling nødvendig."
  },
  {
    "objectID": "artikler/jumpers-knee.html#behandling-og-forebygging",
    "href": "artikler/jumpers-knee.html#behandling-og-forebygging",
    "title": "Belastningsskader: Jumper’s knee",
    "section": "Behandling og forebygging",
    "text": "Behandling og forebygging\nHovedmålet med behandlingen av jumper’s knee er som ved alle andre belastningsskader; å komme tilbake til ønsket aktivitetsnivå raskest mulig. Det er lett for å komme inn i et mønster der du både kompenserer med andre muskelgrupper og endrer bevegelsesmønster for å unngå smertene som har oppstått. Den typiske belastningsskaden endrer både bevegelsesutslaget, teknikken og koordinasjonen til utøveren. Dette er viktig å prøve å unngå for å ikke utvikle nye skader.\nVed jumper’s knee består behandlingen i akuttfasen å dempe betennelsen, samt redusere smerter. Hvile, lette uttøyninger og nedkjølinger er det viktig å komme i gang med raskt om du ønsker å kommer fortest mulig tilbake til fullt aktivitetsnivå. I noen tilfeller kan betennelsesdempende medikamenter være nødvendig for å redusere smertene i en akuttfase (ca. én uke).\nNår tiden er inne begynner en lengre rehabiliteringsfase der målet er å gjenvinne tapt funksjon. Her gjelder det å ta tiden til hjelp og ikke overstige vevets tåleevne for å unngå tilbakefall. Betennelsen er betydelig redusert og hevelsen er på vei ned. Dette medfører også at smerter under aktivitet vil være noe minsket, men en må regne med å kjenne litt smerter i området også under opptreningen. Det er hovedsakelig to ting jeg vil be deg gjøre i en rehabiliteringsfase av skaden; Eksentrisk styrketrening og uttøying på fremside/bakside lår."
  },
  {
    "objectID": "artikler/jumpers-knee.html#eksentrisk-styrketrening",
    "href": "artikler/jumpers-knee.html#eksentrisk-styrketrening",
    "title": "Belastningsskader: Jumper’s knee",
    "section": "Eksentrisk styrketrening",
    "text": "Eksentrisk styrketrening\nDriver du med noe som inkluderer mye hopping, blir du utsatt for ekstreme eksentriske krefter hver gang du hopper, både i begynnelsen av satsfasen og ved landing. Ved jumper’s knee har senen til mm. Quadriceps fått en overbelastning på grunn av at den ikke har tålt disse eksentriske kreftene. Å bli sterk i eksentrisk arbeid er dermed en forutsetning for å tåle all hoppingen.\nEksentrisk styrketrening er trening der muskelen forlenges mens den utvikler kraft. Ved jumper’s knee betyr dette at mm. Quadriceps må utsettes for arbeid mens den forlenges, altså når kneet bøyes. Eksentrisk trening er anbefalt å gjennomføres rolig og kontrollert for best mulig effekt. Man kan for eksempel stå på ett bein og sakte gjøre en knebøy. På veien opp, i den konsentriske fasen av knebøyen, hjelper du til med det andre beinet. Her er en video av øvelsen.\nEt annet alternativ er å gjøre det samme i et benpressapparat. Skyv opp med begge bein og hold igjen med affisert bein på veien ned. Fordelen med å gjøre det i et apparat er at du lettere kan justere den ytre motstanden i den eksentriske fasen. I starten legges det vekt på å gjøre mange repetisjoner (20-30) med en motstand som gjør at øvelsen kan gjennomføres innenfor smertegrensen. Tre serier minimum 4 ganger i uken anbefales for å komme raskere tilbake til vanlig trening, men øvelsen kan gjerne gjøres daglig. Når du kjenner at kneet tåler mer kan du øke belastningen og redusere antall repetisjoner. Det er viktig å ikke overstige vevets tåleevne (les smerter) under opptreningen, det kan medføre en forverring av skaden og avbrekket fra din normale treningshverdag vil øke."
  },
  {
    "objectID": "artikler/jumpers-knee.html#uttøying",
    "href": "artikler/jumpers-knee.html#uttøying",
    "title": "Belastningsskader: Jumper’s knee",
    "section": "Uttøying",
    "text": "Uttøying\nTøying av mm. Quadriceps er også en viktig del av behandlingen av jumper’s knee. Dette bør gjøres for å få en smidigere og lengre muskulatur på fremsiden av låret. Fordelene med det er at bevegelsesforholdene bedres og faren for å pådra seg tilbakefall og/eller andre skader kan reduseres. Tøy gjerne på annen lår- og leggmuskulatur også.\nUtenom den eksentriske styrketreningen og tøyingene er det å anbefale å holde seg unna annen aktivitet som fremprovoserer smerter."
  },
  {
    "objectID": "artikler/jumpers-knee.html#prognoser",
    "href": "artikler/jumpers-knee.html#prognoser",
    "title": "Belastningsskader: Jumper’s knee",
    "section": "Prognoser",
    "text": "Prognoser\nDe aller fleste innenfor stadiene 1-3 opplever å bli bra etter et lengre opptreningsprogram med eksentrisk styrketrening og uttøyinger. Et slikt treningsprogram bør vare i 2-3mnd, men dette er svært individuelt med tanke på hvilket stadie en er på når behandlingen tiltar. Jeg vil uansett anbefale å ta tiden til hjelp og når det gjelder belastningsskader som jumper’s knee.\nDersom senen er helt avrevet (stadie 4) kreves kirurgisk behandling. Det kan også bli aktuelt dersom konservativ behandling ikke fungerer hos noen som ikke har avrevet sene."
  },
  {
    "objectID": "artikler/kalorirestriksjon-kreft.html",
    "href": "artikler/kalorirestriksjon-kreft.html",
    "title": "Kan kalorirestriksjon bidra til å forebygge kreft?",
    "section": "",
    "text": "Kalorirestriksjon (20-40% lavere energiinntak) er en veldig utbredt strategi for å oppnå vekttap. Kan dette samtidig bidra til å forebygge kreftsykdom? Det finnes mye data på at dette kan være tilfelle, men hvilke mekanismer ligger i såfall til grunn? I denne artikkelen tar jeg en titt på litteraturen på dette området og ser hva den sier.\nDette innlegget vil være basert på to reviewartikler. Den ene ble publisert i 2010(1), mens den andre kom ut tidligere i år (2). Jeg vil også understreke at alt som er skrevet her gjelder forebygging av kreftsykdom, og ikke behandling av etablert sykdom. Har man allerede fått kreft er dette en sak mellom den det gjelder og ansvarlig lege.\nAt det er en sammenheng mellom livsstil og kreft er det ingen tvil om. Epidemiologiske data viser at når folk flytter fra et område til et annet, så går det ikke lang tid før de også tilhører risikoprofilen i det aktuelle området. Man ser også endringer i risikoprofilen etter hvert som kosthold og livsstil i et område endres. Dette kan innebære redusert risiko for noen krefttyper mens risikoen for andre krefttyper øker.\nEn kostfaktor som har fått mye oppmerksomhet er totalt energiinntak, og sammenhengen mellom kalorirestriksjon og kreftrisiko er veldig spennende."
  },
  {
    "objectID": "artikler/kalorirestriksjon-kreft.html#kalorirestriksjon-og-kreftrisiko",
    "href": "artikler/kalorirestriksjon-kreft.html#kalorirestriksjon-og-kreftrisiko",
    "title": "Kan kalorirestriksjon bidra til å forebygge kreft?",
    "section": "Kalorirestriksjon og kreftrisiko",
    "text": "Kalorirestriksjon og kreftrisiko\nI dyremodeller har man tidligere observert at kalorirestriksjon forebygger diabetes, nevrodegenerasjon og kreft. Observasjonsstudier har vist at kalorirestriksjon er assosiert med reduserte inflammatoriske og endokrine markører for brystkreftrisiko hos kvinner, og epidemiologiske data indikerer at kalorirestriksjon er assosiert med lavere dødelighet fra kroniske sykdommer og å leve lenger.\nKraftig kalorirestriksjon kan ofte følges av mangel på enkelte næringsstoffer, rett og slett fordi det totale energiinntaket blir for lavt. Selv om data fra andre verdenskrig, der tilgangen på mat var lav, viser redusert kreftrisiko i noen populasjoner, så er det også eksempler på at risikoen økte i andre områder der tilgangen på mat var spesielt dårlig. I studier på gnagere viser kalorirestriksjon seg konsekvent å redusere risikoen for kreft, men her skal det nevnes at disse rottene får dekket alle behov for næringsstoffer, og at diettene ofte henvises til som kalorirestriksjon uten feilernæring.\nDet foregår nå studier på kalorirestriksjon hos mennesker, og foreløpige rapporter viser at man ser de samme endringene i risikomarkører som man har observert i dyremodellene. Tidligere studier har sett på ulike former for kalorirestriksjon, eksempelvis total kalorirestriksjon eller å redusere inntaket av karbohydrater to dager i uken, og dette har vist seg å kunne redusere brystkreftrisikoen i høyrisikogrupper.\nSammenhengen mellom kalorirestriksjon og redusert risiko for enkelte kreftformer ser dermed ut til å være konsistent mellom dyremodeller og forsøk på mennesker. Det som gjenstår å finne ut er hvilke mekanismer som ligger til grunn."
  },
  {
    "objectID": "artikler/kalorirestriksjon-kreft.html#overvekt-og-kreft",
    "href": "artikler/kalorirestriksjon-kreft.html#overvekt-og-kreft",
    "title": "Kan kalorirestriksjon bidra til å forebygge kreft?",
    "section": "Overvekt og kreft",
    "text": "Overvekt og kreft\nEn åpenbar kandidat for assosiasjonen mellom kalorirestriksjon og redusert kreftrisiko er at kalorirestriksjon kan bidra til å forebygge overvekt. Det er en klar sammenheng mellom det å være overvektig og å ha økt risiko for en rekke kreftformer. Akkumulering av fettvev er assosiert med økt grad av inflammasjon, oksidativt stress, insulinresistens og hormonelle endringer, som alle er involvert i patogenesen til mange kreftformer. Spesielt interessant er kanskje korrelasjonen mellom overvekt og sirkulerende insulinnivåer, ettersom forhøyet insulin påvirker mange mekanismer som kan fremme utviklingen av kreftsvulster. Deriblant gjennom å binde direkte til kreftcellene, ved å øke tilgjengeligheten av fritt, bioaktivt kjønnshormon og ved å øke aktiviteten til vekstfaktoren IGF-1 som er innvolvert i vekst av kreftceller. I denne sammenheng bør også fysisk aktivitet nevnes, ettersom dette også har en viktig påvirkning på insulinsensitivitet og dermed sirkulerende insulinnivåer.\nI tillegg til den indirekte effekten gjennom å øke insulinnivåene er fettvevet også en kilde til androgene steroidhormoner, og produserer en del forbindelser som også påvirker cellevekst, som IL-6, IGF-1 og leptin. Fettcellene produserer også vaskulær endotelial vekstfaktor (VEGF), som er viktig for angiogenese (nydanning av blodårer som er viktig for vekst av kreftsvulster). Figuren under (1) viser sammenhengen mellom energioverskudd, overvekt og endringer i disse faktorene.\n\nVekttap, enten via fedmekirurgi eller kalorirestriksjon, viser en tydelig risikoreduksjon for mange krefttyper. Dette virker sannsynligvis gjennom å påvirke alle de nevnte metabolske faktorene som er assosiert med overvekt.\nKalorirestriksjon kan fungere på mange nivåer, og det er observert mange tilpasninger som skjer ved en slik kostintervensjon. For det første så påvirker energiinntaket produksjon og utskillelse av hormoner direkte for å regulere energimetabolismen. I energioverskudd vil vi ha en overvekt av anabole hormoner som insulin, mens energiunderskudd vil føre til at katabole hormoner som glukagon dominere. Også sulthormoner som ghrelin og leptin reguleres direkte av maten vi spiser, mens produksjonen av cytokiner og adipokiner påvirkes gjennom kostholdets effekt på fettvevet.\nAdiponektin er et av adipokinene, og produksjonen øker når fettmassen reduseres. Adiponektin øker insulinsensitiviteten, og kan dermed redusere sirkulerende insulinnivåer. I tillegg er adiponektin anti-inflammatorisk, noe som også kan redusere kreftrisikoen. Leptin er et annet adipokin, som produseres i økende grad når fettmassen øker. Økte nivåer av leptin, som sett ved overvekt, kan gjennom mange prosesser være med å bidra til utviklingen av kreft. Sammenhengen mellom adipokiner og risikoen for kreft er foreløpig usikker.\nFiguren under (2) viser en oversikt over hvordan kalorirestriksjon er tenkt å påvirke kreftrisiko."
  },
  {
    "objectID": "artikler/kalorirestriksjon-kreft.html#insulinlignende-vekstfaktor-1",
    "href": "artikler/kalorirestriksjon-kreft.html#insulinlignende-vekstfaktor-1",
    "title": "Kan kalorirestriksjon bidra til å forebygge kreft?",
    "section": "Insulinlignende vekstfaktor 1",
    "text": "Insulinlignende vekstfaktor 1\nForhøyet nivå av insulinlignende vekstfaktor 1 (IGF-1) er en etablert risikofaktor for en rekke krefttyper. Hyperinsulinemi påvirker produksjonen av IGF-1 direkte, i tillegg til å øke aktiviteten til vekstfaktoren. Insulin reduserer nemlig produksjonen av IGF-bindende proteiner (IGFBP) i leveren, noe som øker andelen fritt IGF-1 som er mer bioaktivt.\nKalorirestriksjon har vist seg å redusere nivåene av IGF-1, og dette er satt i sammenheng med redusert risiko for kreft. I dyremodeller har man reversert den beskyttende effekten av kalorirestriksjon ved å injisere IGF-1. Dyr som mangler veksthormon, som regulerer produksjonen av IGF-1, har lavere, mens dyr med overproduksjon av veksthormon har en markant økt forekomst av kreft. Epidemiologiske studier viser en sammenheng mellom sirkulerende IGF-1 og risiko for kreft. Disse dataene tilsier at nivåene av IGF-1 er viktig for utviklingen av mange krefttyper.\nIGF-1 påvirkes direkte av kostholdet, og studier på faste har sett at dette gir en markant reduksjon i de sirkulerende nivåene hos mennesker. Dette styres i stor grad av reduserte insulinnivåer, som reduserer produksjonen av IGF-1 og øker produksjonen av IGFBP. Det samme gjelder ved langvarig kalorirestriksjon, men ikke dersom proteininntaket holdes høyt. Det ser ut som om proteininntaket er en sentral brikke i produksjonen av IGF-1, og dersom man reduserer proteininntaket så resulterer dette i reduserte nivåer av vekstfaktoren. Vegetarianere med et moderat proteininntak har også signifikant lavere nivåer av IGF-1 enn ikke-vegetarianere."
  },
  {
    "objectID": "artikler/kalorirestriksjon-kreft.html#kalorirestriksjon-aldringsprosessen-og-kreft",
    "href": "artikler/kalorirestriksjon-kreft.html#kalorirestriksjon-aldringsprosessen-og-kreft",
    "title": "Kan kalorirestriksjon bidra til å forebygge kreft?",
    "section": "Kalorirestriksjon, aldringsprosessen og kreft",
    "text": "Kalorirestriksjon, aldringsprosessen og kreft\nKalorirestriksjon har i mange dyremodeller vist seg å være assosiert med lenger levetid, og mekanismene som ligger til grunn for dette kan også være involvert i assosiasjonen mellom kalorirestriksjon og redusert kreftrisiko. Det må imidlertid også nevnes at noen av disse studiene har møtt kritikk for ikke å ta hensyn til andre ting enn kalorirestriksjonen som kan ligge til grunn for observasjonene. Som et eksempel så blir dette diskutert i en artikkel i Nature (3), hvor de ikke fant den samme effekten. De nevner at i andre studier har kostholdet i seg selv vært veldig usunt og at dette i seg selv kan forklare resultatene. Vi må likevel ikke glemme at også epidemiologiske data på mennesker indikerer en sammenheng mellom kalorirestriksjon og å leve lenger.\nEtter hvert som vi blir eldre så vil vi også i større grad utvikle mutasjoner i DNA som kan føre til kreft. Kalorirestriksjon har vist seg å kunne begrense disse mutasjonene. Mekanistiske studier har identifisert signalveier som påvirkes av kalorirestriksjon, som er direkte knyttet til mutasjoner i DNA gjennom å regulere forsvaret mot oksidativt stress og reparasjonsmekanismer for skadet DNA. En av disse signalveiene er mTOR, som er med å regulere cellevekst og celledeling. Nedregulert aktivitet i denne og andre signalveier, som kan oppnås ved kalorirestriksjon, er forbundet med redusert oksidativt stress og aldringsrelaterte mutasjoner i DNA i disse mekanistiske studiene.\nOgså insulin og IGF-1 ser ut til å være involvert i aldringsprosessen, og reduserte nivåer er assosiert med lengre levetid. I tillegg er dette assosiert med lavere forekomst av aldersrelaterte krefttilfeller hos mus. Insulin og IGF-1 regulerer signalveier som igjen påvirker mTOR, og effekten kan være mediert gjennom dette. Lav tilgang på energisubstrat har også en direkte hemmende effekt på mTOR, og dette kan være en direkte effekt av kalorirestriksjon."
  },
  {
    "objectID": "artikler/kalorirestriksjon-kreft.html#inflammasjon",
    "href": "artikler/kalorirestriksjon-kreft.html#inflammasjon",
    "title": "Kan kalorirestriksjon bidra til å forebygge kreft?",
    "section": "Inflammasjon",
    "text": "Inflammasjon\nInflammasjon er en annen etablert risikofaktor for kreft, og inflammasjon i ulike deler av kroppen har vist seg å øke risikoen for spesifikke krefttyper. Inflammatoriske tarmsykdommer gir eksempelvis økt risiko for tarmkreft, mens betennelser i bukspyttkjertelen (pankreatitt) øker risiko for kreft her. Kalorirestriksjon reduserer systemisk inflammasjon (blant annet gjennom endret produksjon av pro- og antiinflammatoriske adipokiner og cytokiner), og det er økende evidens for at nettopp dette er viktig for risikoreduksjonen som observeres ved kalorirestriksjon."
  },
  {
    "objectID": "artikler/kalorirestriksjon-kreft.html#oppsummering",
    "href": "artikler/kalorirestriksjon-kreft.html#oppsummering",
    "title": "Kan kalorirestriksjon bidra til å forebygge kreft?",
    "section": "Oppsummering",
    "text": "Oppsummering\nDyremodeller og epidemiologiske data indikerer at kalorirestriksjon øker levetiden og reduserer risikoen for en rekke krefttyper. Det er mange ulike mekanismer som kan være involvert, og det er lite sannsynlig at en mekanisme alene er ansvarlig for risikoreduksjonen som observeres.\nKalorirestriksjon påvirker mange prosesser relatert til kreftprosessen, som energimetabolismen, hormonproduksjon, inflammasjon og oksidativt stress. Den sterkeste sammenhengen mellom kalorirestriksjon og kreftrisiko ligger sannsynligvis i forebygging og behandling av overvekt og de metabolske fordelene som følge av dette.\nDet er ingen tvil om at det er en sammenheng mellom livsstil og risiko for kreft, og det er mange gode grunner til å følge rådene om å unngå overvekt, kanskje gjennom kalorirestriksjon og å være fysisk aktiv. Jeg vil helt til slutt igjen understreke at det som er diskutert i denne artikkelen gjelder i forebygging av kreft, ikke under behandling av etablert kreftsykdom.\nTusen takk til Klinisk Ernæringsfysiolog Mari Helene Kårstad for kvalitetssjekk og gode tips.\nReferanser\n\nLongo VD, Fontana L: Calorie restriction and cancer prevention: metabolic and molecular mechanisms. Trends in pharmacological sciences 2010, 31(2):89-98\nHursting SD, Dunlap SM, Ford NA, Hursting MJ, Lashinger LM: Calorie restriction and cancer prevention: a mechanistic perspective. Cancer & Metabolism2013, 1:10\nMattison JA, Roth GS, Beasley TM, Tilmont EM, Handy AM, Herbert RL, Longo DL, Allison DB, Young JE, Bryant M et al: Impact of caloric restriction on health and survival in rhesus monkeys from the NIA study. Nature 2012, 489(7415):318-321."
  },
  {
    "objectID": "artikler/ketose-fettforbrenning.html",
    "href": "artikler/ketose-fettforbrenning.html",
    "title": "Ketose - optimal fettforbrenning?",
    "section": "",
    "text": "I enkelte miljøer hevdes det ofte at det å være i ketose er et tegn på at kroppen er i optimal modus for fettforbrenning. Dette brukes som et argument for at ketogene dietter, der energien hovedsakelig kommer fra fett, er det mest optimale for å gå ned i vekt. Men er dette egentlig tilfelle rent biokjemisk? Dette vil jeg drøfte i dette blogginnlegget."
  },
  {
    "objectID": "artikler/ketose-fettforbrenning.html#produksjon-av-ketonlegemer",
    "href": "artikler/ketose-fettforbrenning.html#produksjon-av-ketonlegemer",
    "title": "Ketose - optimal fettforbrenning?",
    "section": "Produksjon av ketonlegemer",
    "text": "Produksjon av ketonlegemer\nJeg har tidligere skrevet om hvordan ketonlegemer produseres og forbrennes (ketonmetabolismen), så en fullstendig repetisjon er ikke nødvendig. Kort fortalt produseres ketonlegemer fra nedbrytning av fett. Endeproduktet fra fettsyrenedbrytning heter acetyl-CoA. Dette molekylet kan enten metaboliseres videre i sitronsyresyklusen og elektrontransportkjeden for å produsere energi, eller kobles sammen med et annet Acetyl-CoA-molekyl og danne ketonlegemer.\nLeveren bruker i liten grad fett som energi, så fettsyrene som brytes ned her vil i stor grad brukes til å produsere ketonlegemer. Disse er vannløselige, og fraktes i blodet til målcellene, der de brytes ned igjen til acetyl-CoA og metaboliseres for å frigjøre energi. En stor del av kroppens fettsyrenedbrytning foregår i leveren og omdannes til ketonlegemer, men ettersom disse raskt absorberes av målcellene vil konsentrasjonen i blodet normalt holde seg lav."
  },
  {
    "objectID": "artikler/ketose-fettforbrenning.html#oksaloacetat-som-begrensende-faktor",
    "href": "artikler/ketose-fettforbrenning.html#oksaloacetat-som-begrensende-faktor",
    "title": "Ketose - optimal fettforbrenning?",
    "section": "Oksaloacetat som begrensende faktor",
    "text": "Oksaloacetat som begrensende faktor\nAcetyl-CoA er substrat for sitronsyresyklusen, som produserer de elektronbærende molekylene NADH og FADH2. Disse går inn i elektrontransportkjeden og frigjør energi til nyproduksjon av kroppens primære energimolekyl adenosintrifosfat (ATP). Bildet under viser en skjematisk oversikt over sitronsyresyklusen. Legg merke til antallet karbonatomer i de ulike forbindelsene. Acetyl-CoA består av to karbonatomer, og i løpet av en runde i sitronsyresyklusen forsvinner to karbonatomer i form av CO2.\nSitronsyresyklusen, med oversikt over antall karbonatomer og metabolisme av oksaloacetat.\nFor at Acetyl-CoA skal gå inn i sitronsyresyklusen, må det kobles til oksaloacetat. Det er altså mengden oksaloacetat som er av betydning for hvor mye Acetyl-CoA som kan metaboliseres denne veien. Ettersom to karbonatomer kommer inn og like mange forsvinner for hver runde i syklusen, så får vi ikke en økning i mengden metabolitter som som følge av fettsyrenedbrytning.\nOksaloacetat kan produseres fra pyruvat, som er endeproduktet i glykolysen. Eventuelt kan vi produsere oksaloacetat ved nedbrytning av glukogene aminosyrer, men først og fremst kommer dette fra nedbrytning av glukose. Tilstrekkelig aktivitet i glykolysen er altså nødvendig for at vi skal kunne utnytte energien fra Acetyl-CoA fullt ut."
  },
  {
    "objectID": "artikler/ketose-fettforbrenning.html#ketose-og-ketogene-dietter",
    "href": "artikler/ketose-fettforbrenning.html#ketose-og-ketogene-dietter",
    "title": "Ketose - optimal fettforbrenning?",
    "section": "Ketose og ketogene dietter",
    "text": "Ketose og ketogene dietter\nNår mengden ketonlegemer i blodet øker så sier vi at vi er i ketose. Ketogene dietter er kosthold som tar sikte på nettopp dette, ved å begrense inntaket av karbohydrater. Som nevnt over vil et begrenset inntak av karbohydrater være en begrensende faktor for produksjonen av oksaloacetat, og dermed begrenser vi også kapasiteten for å forbrenne ketoner. Et lavt inntak av karbohydrater vil også medføre lavere insulinnivåer, noe som øker frigjøringen av fettsyrer fra fettvevet. Disse fettsyrene fraktes til leveren hvor de brytes ned, og dermed øker produksjonen av Acetyl-CoA. Figuren under viser hvordan ketlegemene fraktes mellom blodet og cellene .\n Ketonlegemene diffunderer fra blodet og over i cellene. Når mengden oksaloacetat reduseres, vil mindre ketoner tas opp av cellen, og konsentrasjonene i blodet øker.\nGrunnen til at konsentrasjonen av ketonlegemer i blodet øker som følge av dette er todelt. For det første har vi en økt produksjon av ketonlegemer i leveren, og dermed også en økt eksport av disse til blodet. Redusert aktivitet i glykolysen og dermed redusert produksjon av oksaloacetat i målcellene gjør at tilførselen av Acetyl-CoA overgår kapasiteten for å metabolisere det videre, noe som gjør at konsentrasjonen av Acetyl-CoA inni målcellene øker. Som en konsekvens av dette vil opptaket av ketonlegemer fra blodet til målcellene reduseres, og da øker konsentrasjonene i blodet.\nNår konsentrasjonen av ketonlegemer i blodet øker, så vil vi også etter hvert skille disse ut gjennom urinen, og vi kan påvise økte nivåer av ketonlegemer både i blod og urin. Dette kalles altså å være i ketose. Noe vil også skilles ut via pusten som aceton."
  },
  {
    "objectID": "artikler/ketose-fettforbrenning.html#kostindusert-og-sultindusert-ketose",
    "href": "artikler/ketose-fettforbrenning.html#kostindusert-og-sultindusert-ketose",
    "title": "Ketose - optimal fettforbrenning?",
    "section": "Kostindusert og sultindusert ketose",
    "text": "Kostindusert og sultindusert ketose\nKostindusert ketose kan oppnås ved å spise tilstrekkelig lite karbohydrater, grunnet mekanismene nevnt over. Siden vi har en del celler som er avhengig av glukose som energikilde, og at kroppen derfor prioriterer å opprettholde blodsukkeret, vil leveren sette i gang egenproduksjon av glukose gjennom glukoneogenesen. En forløper for nydanning av glukose er glycerol fra nedbrytning av triglyserider, mens en annen er oksaloacetat. Ved økt aktivitet i glukoneogenesen vil vi altså tappe nivåene av oksaloacetat, noe som ytterligere reduserer kapasiteten for å metabolisere Acetyl-CoA. Denne mekanismen er illustrert med piler i figuren under.\n\nNår glukoneogenesen fører til tapping av oksaloacetat får vi en opphopning av Acetyl-CoA og ketoner inne i cellen, og dermed en økning av ketonkonsentrasjonen i blodet.\nVed sult vil vi rimelig raskt komme inn i en kraftig ketose. Glykogenlagrene i leveren vil tømmes, mens glukoneogenesen vil stå på for å produsere glukose til de cellene som trenger det. Nedbrytningen av fett vil være høy som følge av at kroppen har et høyt energibehov, og dette medfører en kraftig økning i produksjonen av ketonlegemer."
  },
  {
    "objectID": "artikler/ketose-fettforbrenning.html#målbar-ketose-i-blod-og-urin-optimal-fettforbrenning",
    "href": "artikler/ketose-fettforbrenning.html#målbar-ketose-i-blod-og-urin-optimal-fettforbrenning",
    "title": "Ketose - optimal fettforbrenning?",
    "section": "Målbar ketose i blod og urin – optimal fettforbrenning?",
    "text": "Målbar ketose i blod og urin – optimal fettforbrenning?\nTilbake til påstanden fra starten av innlegget. Betyr ketose at fettforbrenningen er optimal? Fra et biokjemisk standpunkt stemmer ikke dette, da ketose er et tegn på at fettsyrenedbrytningen er større enn vi har kapasitet til å metabolisere videre. Ketonlegemene vi måler i blod og urin er et tegn på at vi overskrider denne kapasiteten, og vi henter altså ikke ut så mye energi fra fettsyrene som vi kunne gjort, og energi går tapt ved å skille den ut i urinen og noe ved pusten.\nDet er ikke dermed sagt at å være i ketose er negativt. Dette kan for eksempel bidra til å øke mengden fett som forlater kroppen, noe som gjør at en slik diett kan være effektivt for vektnedgang. At lavkarbodietter i studier viser seg å gi en spontan reduksjon i energiinntaket støtter opp om dette. Det er også indikasjoner på at ketonlegemene i seg selv kan ha gunstige effekter, deriblant virke oppkvikkende. Dette gir mening evolusjonært, da opphopning av ketonlegemer er et tegn på redusert tilgang på mat og det å være våken og tenke klart er en fordel for å fremskaffe mat. At ketogene dietter viser en viss suksess hos medisinresistente epileptikere er et annet tegn på at ketonlegemer kan ha gunstige effekter.\nAlt i alt er det absolutt en plass for ketogene dietter i visse tilfeller, selv om påstanden om optimal fettforbrenning ikke nødvendigvis kan sies å være korrekt rent biokjemisk. Jeg vil personlig ikke anbefale disse diettene på generelt grunnlag, men i mange tilfeller er det heller ikke spesielt mange argumenter for å fraråde det dersom man ønsker å spise slik. Friske personer kan overleve og klare seg fint på et bredt spekter av ulike kosthold, og så lenge man dekker behovene for de ulike næringsstoffene er jeg av den mening at folk selv bør kunne bestemme hvordan de vil spise. Når det gjelder kostholdsanbefalinger til syke personer, bør dette vurderes i hvert enkelt tilfelle i samråd med behandlende lege."
  },
  {
    "objectID": "artikler/ketose-uten-ketogen-diett.html",
    "href": "artikler/ketose-uten-ketogen-diett.html",
    "title": "Ketose uten ketogen diett?",
    "section": "",
    "text": "I dagens VG er det en sak om en ny mirakeldrikk som skal kunne hjelpe deg ned i vekt. Forskningen på denne drikken er i oppstartsfasen, men resultatene av denne forskningen kan etterhvert bli veldig spennende!\nKieran Clarke er professor ved Oxford University i England, og står bak dette forskningsprosjektet. Hun har laget en drikk som inneholder ketonlegemer, som er molekyler som dannes ved ufullstendig forbrenning av fettsyrer. Når vi spiser lite karbohydrater, såkalte ketogene dietter, så øker produksjonen av disse ketonlegemene, som har egenskaper som gjør at de kan overta som energikilde der vi ellers måtte være avhengig av glukose.\nKetogene dietter har vist seg å være effektive for å oppnå vekttap, siden de av ikke kartlagte mekanismer ser ut til å redusere apetitten. Også ved epilepsi har man brukt ketogene dietter hos de som ikke responderer på medisinene, hovedsakelig hos barn, og hos mange har dette redusert mengden anfall ganske drastisk. Dette gjør at forskning på effekter av selve ketonlegemene kan være veldig spennende. Ulempen med ketogene dietter er at de kan være veldig vanskelig å følge over tid, siden de setter ganske store restriksjoner i kostholdet."
  },
  {
    "objectID": "artikler/ketose-uten-ketogen-diett.html#superdrikken",
    "href": "artikler/ketose-uten-ketogen-diett.html#superdrikken",
    "title": "Ketose uten ketogen diett?",
    "section": "Superdrikken",
    "text": "Superdrikken\n\nDu trenger ikke proppe deg med smør og bacon eller droppe frukt og grønnsaker, slik som en del ketosedietter foreskriver\n\nClarke har altså laget en drikk som inneholder ketonlegemer, noe som vil øke nivåene av disse molekylene uten at man trenger å gå på en streng diett. Målet med forskningen er å finne ut om dette kan ha lignende effekter på appetitten som ketogene dietter har vist seg å ha, noe som kan være positivt med tanke på behandling av overvekt.\nI artikkelen står det at fordelene med denne drikken er at man kan opprettholde en alminnelig, sunn middelhavsdiett, og slipper å droppe frukt eller stappe i seg smør og bacon. Ulempen er at drikken ifølge Clarke smaker grusomt."
  },
  {
    "objectID": "artikler/ketose-uten-ketogen-diett.html#hva-sier-ekspertene",
    "href": "artikler/ketose-uten-ketogen-diett.html#hva-sier-ekspertene",
    "title": "Ketose uten ketogen diett?",
    "section": "Hva sier ekspertene?",
    "text": "Hva sier ekspertene?\nFedon Lindberg er en av ekspertene som kommer med innspill i artikkelen. Han sier at ketonene i denne sammenhengen vil ha en effekt på appetitten, oppmerksomhet, humør og mer. Lindberg nevner også at denne forskningen er viktig, spesielt siden den er veldig “out of the box” med tanke på hvordan mange fagpersoner ser på ketogene dietter.\nAt ketonlegemene virker oppkvikkende forklarer Lindberg med evolusjonen. Ketose kan nemlig oppnås på flere måter, enten ved å spise lite karbohydrater, kostindusert ketose, eller ved å spise lite energi, også kjent som sultindusert ketose. Når dyr ikke får tak i mat så blir de ikke sløve, da dette ytterligere ville minsket mulighetene for å få tak i mat. Dette underbygges også av mange anekdotiske bevis fra mennesker som mener de blir mer oppmerksomme og tenker klarere når de gjennomfører kortere perioder uten mat.\nClarke håper trolig med sin forskning å kunne oppnå lignende effekter uten å måtte gå på strenge dietter, altså ved å tilføre ketonlegemene utenfra.\nKjetil Retterstøl er førsteamanuensis ved UiO og overlege på Lipidklinikken. Han stiller seg tvilende til at denne drikken vil kunne etterligne effektene av et ketogent kosthold, da han påpeker at ketonlegemene bare er en brikke i et større metabolsk puslespill. Han avviser ikke at det kan være en effekt, men understreker at det må mer forskning til før det er mulig å si noe mer om dette. Jøran Hjelmesæth, leder for Senter for sykelig overvekt, deler Retterstøls syn og sier at forskningen er på et alt for tidlig stadium til å kommenteres."
  },
  {
    "objectID": "artikler/ketose-uten-ketogen-diett.html#veien-fremover",
    "href": "artikler/ketose-uten-ketogen-diett.html#veien-fremover",
    "title": "Ketose uten ketogen diett?",
    "section": "Veien fremover",
    "text": "Veien fremover\nFørst og fremst så må studien gjennomføres, slik at man kan finne ut om drikken gir de effektene man håper at den gjør, altså at den øker nivåene av ketonlegemer selv om man spiser normalt. I neste rekke gjelder det å finne et bruksområde og undersøke om den gir ønskede effekter. Vil f.eks. denne drikken være et effektivt hjelpemiddel som gjør vektnedgang enklere? Hva med kognitive effekter, kan et økt nivå av ketoner gjøre oss mer årvåkne og gi oss et bedre humør?\nAlt dette gjenstår å se, men foreløpig er det viktig å tenke over det Retterstøl og Hjelmesæth påpeker, at forskningen foreløpig er på et så tidlig stadie at det vil være umulig å konkludere i noen retning!"
  },
  {
    "objectID": "artikler/kildekritikk/etikk.html",
    "href": "artikler/kildekritikk/etikk.html",
    "title": "Forskningsetikk",
    "section": "",
    "text": "Tilbake til kildekritikk, vitenskap og tankefeil\nEtiske retningslinjer er en ekstremt viktig del av forskning, og noe som alle og enhver i det minste bør ha en viss kjennskap til. I denne artikkelen vil jeg først gi en historisk innføring i hvordan og hvorfor etiske retningslinjer brukes i forskning. Jeg vil så gå igjennom noen av de viktigste etiske hensynene man må ta når man gjennomfører forskningsprosjekter. Jeg vil her fokusere spesielt på forskning som involverer deltakelse av mennesker. Formålet med artikkelen er både å gjøre deg som potensiell deltaker obs på dine egne rettigheter, men også å presisere hvor streng den etiske godkjenningsprosessen er. Dette er naturligvis bra, og viktig for å opprettholde den høye etiske standarden all forskning skal og bør forholde seg til."
  },
  {
    "objectID": "artikler/kildekritikk/etikk.html#hvorfor-trenger-vi-etiske-retningslinjer",
    "href": "artikler/kildekritikk/etikk.html#hvorfor-trenger-vi-etiske-retningslinjer",
    "title": "Forskningsetikk",
    "section": "Hvorfor trenger vi etiske retningslinjer?",
    "text": "Hvorfor trenger vi etiske retningslinjer?\nBehovet for etiske retningslinjer i forskning kom i moderne tid først i fokus etter Nürnberg-rettsakene etter Andre Verdenskrig, og de grusomme medisinske eksperimentene som ble gjennomfør blant annet i nazistenes konsentrasjonsleirer i denne perioden (1). Som et resultat av rettsaken ble dokumentet kjent som Nürnberg-kodeksen innført. Nürnberg-kodeksen bestod av ti punkter som alle måtte overholdes under forskning på mennesker. Det viktigste punktet omhandlet samtykke, at ingen skulle tvinges til å delta i et eksperiment de ikke ønsket å delta i. Rettighetene til de som deltok i forskning skulle styrkes.\nTil tross for de etiske retningslinjene beskrevet i Nürnberg-kodeksen ble det gjennomført flere eksperimenter i mange ulike deler av verden som i dag ses på som etisk forkastelige. Et kjent eksempel er en longitudinell studie som ofte omtales som «The Tuskegee Syphilis Experiment». Studien startet opp i 1932 i Alabama, USA (2). I denne studien ble hundrevis av svarte menn med vilje infisert med syfilis slik at forskerne kunne studere den naturlige progresjonen av sykdommen. Mennene ble ikke fortalt at de hadde syfilis, og de ble ikke behandlet for det da Penicillin ble tilgjengelig og kjent som syfilis-kur på 1940-tallet. Studien fortsatte helt til 1972 da The New York Times gjorde grusomhetene rundt studien offentlig kjent. Gitt at slike ting kan skje, er behovet for klare og strenge etiske retningslinjer ganske åpenbart.\nI 1964 ble Helsinkierklæringen akseptert av FN for første gang. Den har blitt revidert flere ganger siden da, og skal igjen revideres i 2014 (3). Her beskrives etiske retningslinjer for forskere og institusjoner i detalj, og alle land må forholde seg til den. I tillegg har land, regioner og institusjoner ofte sine egne etiske retningslinjer som de forholder seg til. I Norge finner vi syv regionale komiteer for medisinsk og helsefaglig forskningsetikk (4). Disse komiteene består av personer med ulik faglig bakgrunn som skal vurdere og gi (eller avslå) etisk godkjenning til alle forskningsprosjekter som skal gjennomføres ved Norske institusjoner og bedrifter. De etiske problemstillingene er mange og varierte, men visse universelle etiske krav stilles til ethvert forskningsprosjekt som gjennomføres i de aller fleste deler av verden. Jeg vil gi en rask oversikt over de etiske kravene som stilles til forskningsprosjekter nedenfor, med et spesielt fokus på prosjekter som involverer mennesker som deltakere."
  },
  {
    "objectID": "artikler/kildekritikk/etikk.html#etiske-retningslinjer-i-dag",
    "href": "artikler/kildekritikk/etikk.html#etiske-retningslinjer-i-dag",
    "title": "Forskningsetikk",
    "section": "Etiske retningslinjer i dag",
    "text": "Etiske retningslinjer i dag\nAll informasjon i denne seksjonen er hentet fra denne siden.\nGodkjenning av en etisk komite\nDette er allerede nevnt ovenfor. Ethvert forskningsprosjekt skal søke om og få etisk godkjenning fra en etisk komite før prosjektet kan igangsettes. Her skal man gjøre rede for nøyaktig hva prosjektet omfatter, hvilke etiske utfordringer man kan komme over, hvorfor man velger å utføre prosjektet på denne måten, og hvilken nytte utfallet av prosjektet kan ha. Søknader om etisk godkjenning kan variere fra å være et par sider lange (i tilfeller hvor ingen deltakere er involvert, og eksperimentet er fullstendig uproblematisk) til flere hundre sider, stort sett i tilfeller hvor dyr er involvert.\nBeskyttelse av deltakere\nI forskningsprosjekter hvor mennesker er involvert er det spesifikke krav satt med det formål å beskytte deltakerne. Disse kravene bygger på følgende konsepter:\n\nInformert samtykke: Deltakeren skal før eksperimentets start informeres om hva eksperimentet innebærer, potensielle risikoer, og så langt det er mulig om eksperimentets formål. I visse tilfeller kan det være nødvendig å gi ufullstendig informasjon til deltakeren (som for eksempel hvis eksperimentet innebærer placebokontroll. Dette kan aksepteres hvis grunnene er gode og veldokumenterte. Samtykkeskjema skal alltid leses og signeres før eksperimentet startes.\nFrivillighet: Deltakeren deltar i studien av egen fri vilje. Det er ikke lov å bruke noen form for tvang eller overtalelse for å få vedkommende til å delta.\nRett til å trekke seg: Deltakeren kan til enhver tid velge å trekke seg fra studien uten at dette skal medføre noen form for straff, og uten å bli spurt om hvorfor. Deltakeren kan også be om at hans/hennes data fjernes fra studien både under og etter datainnsamlingen.\nAnonymitet og konfidensialitet: Dataene fra studien skal arkiveres slik at deltakerens anonymitet beskyttes. Det skal ikke være mulig å identifisere enkeltpersoner basert på datasettet. Datasettet skal kun gjøres tilgjengelig for dem som har behov for det; som regel innebærer dette kun de som jobber direkte med prosjektet. Andre kan søke om tilgang, om de har en god grunn til det.\n\nBeskyttelse av sårbare grupper\nI tillegg til de retningslinjene som er detaljert over, finnes det også tilleggskrav til forskningsprosjekter som involverer deltakelse av mennesker fra såkalte «sårbare grupper». Betegnelsen brukes fordi disse menneskene kan ha utfordringer med å gi godt informert samtykke, og skal derfor beskyttes ekstra godt. Dette gjelder blant annet:\n\nBarn\nPersoner med begrenset levetid\nPersoner med demens\nPersoner med psykisk lidelse\nRusmisbrukere\nUtviklingshemmede\n\nI tilfeller hvor sårbare grupper skal brukes i forskning stilles ekstra strenge etiske krav. Det aller viktigste er at informert samtykke skal gis både av deltakeren og av en person med omsorgsansvar for personen."
  },
  {
    "objectID": "artikler/kildekritikk/etikk.html#konklusjon",
    "href": "artikler/kildekritikk/etikk.html#konklusjon",
    "title": "Forskningsetikk",
    "section": "Konklusjon",
    "text": "Konklusjon\nEtiske retningslinjer er absolutt nødvendig for å sikre god forskningspraksis. Takket være kravene som stilles til etisk godkjenning i dag kan du til enhver tid være nokså sikker på at studiedeltakeres rettigheter ivaretas, og at øvrige etiske betenkeligheter er vurdert og akseptert før en studie utføres. Forhåpentligvis har denne artikkelen vist at etisk godkjenning er ikke er, og ikke skal, være lett å oppnå. Like fullt forteller historien oss at det er slik det må være. Strenge etiske krav fører til at forskningen som utføres er nødvendig og så harmløs som mulig, og det er en veldig bra ting. Målet helliggjør aldri middelet, og det er det forskningsetikken eksemplifiserer.\n\nBrysbaert, M. & Rastle, K. (2013). Historical and Conceptual Issues in Psychology, 2nd ed. Pearson: Harlow.\nhttp://exhibits.hsl.virginia.edu/badblood/report/\nhttp://legeforeningen.no/Emner/Andre-emner/Etikk/Internasjonalt/Helsinkideklarasjonen/"
  },
  {
    "objectID": "artikler/kildekritikk/helsebevissthet.html",
    "href": "artikler/kildekritikk/helsebevissthet.html",
    "title": "Helsebevisste individer - en forstyrrende faktor i forskningen?",
    "section": "",
    "text": "Innen forskning på kosthold skiller vi mellom observasjonsstudier og eksperimenter. Observasjonsstudier kan finne assosiasjoner mellom ulike fenomener (A og B), men kan ikke si noe om at det ene fører til det andre. Målet med eksperimentelle studier er å avdekke disse årsakssammenhengene, altså om A fører til B eller motsatt. Dette trenger ikke å være tilfelle, og ofte trenger vi enda en bokstav for å forklare sammenhengen, nemlig C, konfunderende faktorer. Det å være helsebevisst er et eksempel på en slik faktor som ofte påvirker resultatene av slike studier, og her skal jeg prøve å forklare hvorfor."
  },
  {
    "objectID": "artikler/kildekritikk/helsebevissthet.html#hva-vil-det-si-å-være-helsebevisst",
    "href": "artikler/kildekritikk/helsebevissthet.html#hva-vil-det-si-å-være-helsebevisst",
    "title": "Helsebevisste individer - en forstyrrende faktor i forskningen?",
    "section": "Hva vil det si å være helsebevisst?",
    "text": "Hva vil det si å være helsebevisst?\nEn helsebevisst person er opptatt av å ta vare på helsen sin. Det er en del karakteristikker som følger med en slik innstilling. For det første er en helsebevisst person interessert i å spise sunt, og er dermed mer tilbøyelig enn gjennomsnittet til å følge de gjeldene kostholdsanbefalingene. Det samme er tilfelle for fysisk aktivitet, og en helsebevisst person mosjonerer dermed mer enn en som ikke tenker like mye på helsen sin.\nAndre faktorer som kjennetegner helsebevisste personer er at de i gjennomsnittet røyker mindre, drikker mindre alkohol og har en bedre døgnrytme enn de som bryr seg mindre. De er også i større grad normalvektige, men også mer tilbøyelige til å bruke kosttilskudd, spesielt om de er overbeviste om at de vil gi dem bedre helse. De er også mer villige til å oppsøke lege når de mistenker at noe kan være galt.\nKort oppsummert så vil helsebevisste personer i gjennomsnitt være mindre syke og leve lengre enn de som bryr seg mindre om helsen sin."
  },
  {
    "objectID": "artikler/kildekritikk/helsebevissthet.html#hvorfor-påvirker-dette-forskningen",
    "href": "artikler/kildekritikk/helsebevissthet.html#hvorfor-påvirker-dette-forskningen",
    "title": "Helsebevisste individer - en forstyrrende faktor i forskningen?",
    "section": "Hvorfor påvirker dette forskningen?",
    "text": "Hvorfor påvirker dette forskningen?\nNår media presenterer sensasjonsoppslag på bakgrunn av studier, så er dette nesten uten unntak snakk om observasjonsstudier. Disse er som sagt ikke egnet til å si noe om årsakssammenhenger, så når du ser overskrifter som “Ett egg daglig er nesten like ille som å røyke en 20-pakning om dagen”, så må dette tas med en god klype salt.\nI en observasjonsstudie så har man ikke gjort noen intervensjon, bare observert en gruppe mennesker og sett hvordan det gikk med dem. Ofte begynner man også med utfallet (sykdom/ikke sykdom), og ser tilbake i tid hva de ulike gruppene har gjort (eller sier de har gjort) for å oppnå det aktuelle utfallet, f.eks. hvor mye egg og sigaretter de husker å ha konsumert.\nI en slik sammenheng er det viktig å ha disse helsebevisste menneskene i bakhodet, siden disse ofte kan være en nøkkel til å forstå hvorfor resultatene er som de er. For å fortsette på eksempelet fra saken over, så kan vi spørre oss spørsmålet om helsebevisste personer spiser mer eller mindre egg, og om de røyker mer eller mindre enn gjennomsnittet.\nDe gjeldende kostrådene i perioden som er undersøkt har fokusert på å begrense inntaket av egg, noe som gjør det sannsynlig at en helsebevisst adferd er forbundet med å nettopp spise mindre egg. Det er derfor veldig sannsynlig at de som spiste mest egg også gjorde andre valg som ikke var spesielt gunstige for helsen, og at den sammenhengen forskerne fant mellom eggspising og åreforkalkning heller skyldtes totaleffekten av disse valgene, og ikke eggspisingen i seg selv."
  },
  {
    "objectID": "artikler/kildekritikk/helsebevissthet.html#hvorfor-forteller-jeg-deg-dette",
    "href": "artikler/kildekritikk/helsebevissthet.html#hvorfor-forteller-jeg-deg-dette",
    "title": "Helsebevisste individer - en forstyrrende faktor i forskningen?",
    "section": "Hvorfor forteller jeg deg dette?",
    "text": "Hvorfor forteller jeg deg dette?\nMålet med dette innlegget er å informere om hva helsebevisste mennesker er, og hvordan de kan påvirke utfallet av en studie. Denne eggstudien er bare ett eksempel på hvordan helsebevissthet kan være en stor konfunderende faktor i observasjonsstudier, og hvorfor det er utrolig viktig å tenke på dette når du skal manøvrere gjennom sensasjonsoppslagene som med jevne mellomrom dukker opp i media. Still deg alltid følgende spørsmål:\n\nEr de som er utsatt for den aktuelle eksponeringen mest tilbøyelig til å gjøre gode eller dårlige valg ellers, og kan det påvirke utfallet?\n\nVed å stille deg dette enkle spørsmålet kan du gjennomskue de aller fleste sensasjonsoverskriftene og forstå hvorfor disse i liten grad kan overføres til din egen hverdag.\nDette er også nyttig å tenke på når du hører fantastiske historier om supermat, ulike kosttilskudd eller det å kutte ut bestemte ting fra kostholdet. Disse kommer stort sett fra folk som generelt lever sunt og er helsebevisste, og de som opplever store effekter av slike tiltak har ofte hatt et ganske dårlig kosthold fra før. Jeg sier ikke at disse tiltakene ikke har en effekt, for det kan de absolutt ha, men sensasjonshistoriene er ofte et resultat av større omveltninger i livsstilen som helhet, ikke enkelttiltak. Husk at det også hovedsakelig er helsebevisste personer som gjennomfører slike tiltak, noe som øker sannsynligheten for at de også gjør mange andre gode valg!\nTilbake til kildekritikk, vitenskap og tankefeil"
  },
  {
    "objectID": "artikler/kildekritikk/kildekritikk-god-kilde.html",
    "href": "artikler/kildekritikk/kildekritikk-god-kilde.html",
    "title": "Kildekritikk – hva er en god kilde?",
    "section": "",
    "text": "Tilbake til kildekritikk, vitenskap og tankefeil\nDu ønsker å tilegne deg kunnskaper om et gitt tema, men hvor begynner du? Du står foran en skog av informasjon, men aner ikke hvilke trær som er enklest eller mest fornuftig å klatre opp i. I dette innlegget håper jeg å kunne gi deg en pekepinn på hvordan du kan gå frem for å finne informasjon og ikke minst noen tips til hvordan du kan vurdere den informasjonen du leser."
  },
  {
    "objectID": "artikler/kildekritikk/kildekritikk-god-kilde.html#vi-ønsker-å-forstå",
    "href": "artikler/kildekritikk/kildekritikk-god-kilde.html#vi-ønsker-å-forstå",
    "title": "Kildekritikk – hva er en god kilde?",
    "section": "Vi ønsker å forstå",
    "text": "Vi ønsker å forstå\nDet å være nysgjerrig og ønske å forstå ting er menneskelig. Vi søker stadig etter forklaringer på det vi opplever, og ofte ender vi opp med uheldige konklusjoner. Dette kan skyldes at vi ikke er i stand til å se eller tolke hele bildet, og kombinert med et sterkt ønske om å forstå så er det fort gjort å ta snarveier.  Vi er spesielt farget av våre egne overbevisninger, og ofte er ønsket om å bekrefte disse den største drivkraften til å undersøke nærmere. I denne sammenhengen kan det være fristende å være noe selektiv i valget av kilder. Kanskje er vi ikke så interessert i å lese på informasjon som ikke samsvarer med det vi trodde fra før, og foretrekker å lese ting som bekrefter våre overbevisninger, uavhengig av kvaliteten på kildene.\nVitenskapen er et verktøy vi bruker for å finne forklaringer på det vi observerer på en objektiv måte, og for å få et innblikk i hvordan ting henger sammen er vi nødt til å se på hva forskningen som helhet har kommet frem til. Det å skaffe seg oversikt over all forskningen som er gjort er en enorm oppgave, spesielt om det er snakk om et tema som ligger utenfor ditt kompetansefelt. Her kan internett være et nyttig verktøy, og til tross for hva mange vil hevde så er Wikipedia, spesielt den engelske utgaven, ofte et veldig fint sted å starte om man vil tilegne seg kunnskaper om et gitt tema. Men selv om wikipedia i mange tilfeller kan være tilstrekkelig for mannen i gaten, så er det noen som ønsker å sette seg bedre inn i ting. Dette bringer oss inn på det første jeg ønsker å ta opp, nemlig lærebøker."
  },
  {
    "objectID": "artikler/kildekritikk/kildekritikk-god-kilde.html#lærebøker",
    "href": "artikler/kildekritikk/kildekritikk-god-kilde.html#lærebøker",
    "title": "Kildekritikk – hva er en god kilde?",
    "section": "Lærebøker",
    "text": "Lærebøker\nLærebøker vil gi deg en oversikt over et tema, gjerne helt fra det grunnleggende. Fordelen med disse er at du slipper tolkningsarbeidet som ligger i å lese primærkildene, altså studiene som ligger til grunn. Disse bøkene er som oftest skrevet av anerkjente autoriteter innen de respektive feltene, og disse har et helt annet utgangspunkt for å gjøre fornuftige tolkninger av litteraturen enn det du har som ufaglært.\nEn lærebok vil i de fleste tilfeller gi deg et mer enn godt nok overblikk, men det er også noen ulemper med disse bøkene. Den første ulempen er at lærebøker raskt kan bli utdatert. Forskningen er stadig i utvikling, og hele tiden dukker det opp ny informasjon. Dette betyr ikke at bøkene er dårlige kilder til informasjon, for det er de absolutt ikke, men det kan være greit å ta hensyn til når boken du holder i hånden sist var oppdatert. Det vil også være forskjell fra fagfelt til fagfelt hvor raskt utviklingen går, slik at en ti år gammel bok kan være helt topp i ett fag mens en like gammel bok er for en antikvitet å regne innenfor et annet fagfelt. En siste ulempe med lærebøker er at de ofte kan være veldig tungleste, ettersom de benytter seg av fagspråk som ikke alltid faller like lett for forståelsen. Her vil du imidlertid kunne finne forklaringer på ord og uttrykk ved å gjøre enkle søk på internett, for eksempel ved hjelp av wikipedia.\nNasjonale rapporter og anbefalinger bør også nevnes i denne sammenhengen. Disse er utarbeidet av fagpersoner som jobber i direktoratene, og bygger på internasjonal konsensus. Arbeidet med å utarbeide disse rapportene er svært omfattende, og de kan regnes som vitenskapelig svært solide."
  },
  {
    "objectID": "artikler/kildekritikk/kildekritikk-god-kilde.html#studier",
    "href": "artikler/kildekritikk/kildekritikk-god-kilde.html#studier",
    "title": "Kildekritikk – hva er en god kilde?",
    "section": "Studier",
    "text": "Studier\nForskningen har aldri vært mer tilgjengelig enn den er i dag, og ved å søke på Pubmed kan alle finne studier relatert til det man ønsker å lese om. Uten å betale for det vil man som oftest bare ha tilgang til sammendragene (abstract). Dette er ikke tilstrekkelig til å tolke en studie kritisk. I dag publiseres imidlertid også mye forskning i åpne tidsskrift (open access) som f.eks. BMJ, The Lancet, PLOSone, Nutrition and Metabolism og The New England Journal of Medicine, slik at allmennheten også får tilgang på fulltekstene. Er du student eller akademisk ansatt har du gjerne tilgang til mange tidsskrift gjennom studiested/arbeidsplass.\nNår grunnkunnskapen er på plass kan det være både interessant og viktig å holde seg oppdatert ved å lese studier. Men det å lese studier er ikke for alle, og det å tilegne seg kunnskaper om studiedesign, metode og statistikk kan være fryktelig nyttig, selvfølgelig i tillegg til grunnkunnskaper om det aktuelle fagområdet. Som jeg skrev i artikkelen om å tolke studier i kontekst så er denne grunnleggende kunnskapen ofte nødvendig for å forstå det du leser, så lærebøker er alltid et fint sted å begynne.\nDe mest relevante studiene er metaanalyser og reviewartikler. Metaanalyser oppsummerer resultater fra mange andre studier på samme område, og vil derfor kunne si noe om totalbildet av forskningen. Her vil forfatterne også ta seg av prosessen med å vurdere metodene i de enkelte studiene og dermed la studier av høy kvalitet veie tyngre enn de svakere studiene i den totale analysen. Blant reviewartikler har vi to typer. Systematiske review følger en gitt oppskrift for innsamling og vurdering/tolkning av studier, og er derfor ansett som solide. Cochrane collaboration er en gruppe forskere som er ansett for å produsere systematiske review av god kvalitet, og er derfor en veldig god kilde å støtte seg på. Den andre typen reviewartikkel heter narrativ review, og disse kan du se på som en forskers personlige tolkning av forskningen på et område. Om det er mulig så vil det være fornuftig å lese gjennom et systematisk review før du leser et narrativ review, ettersom førstnevnte i mye mindre grad vil være farget av forfatterens egne meninger.\nEnkeltstudier kan også være veldig interessant, men i den store sammenhengen bør disse vektlegges mindre enn metaanalysene og reviewene. En enkeltstudie vil sjelden være sterk nok til å konkludere alene, og må derfor tolkes i kontekst av hva annen forskning har kommet frem til. En fordel med å lese originalartiklene er imidlertid at du får muligheten til selv å vurdere hva som er gjort og se resultatene direkte. Da kan du for eksempel selv se hvordan studien er kontrollert, om resultatene har noen uteliggere eller om det foreligger andre feilkilder. Dette får du ikke gjort ved å lese i en lærebok, men samtidig så krever dette som sagt en viss bakgrunnskunnskap.\nHvordan studier er finansiert kan også være av betydning, men dette poenget trekkes ofte utover alle proporsjoner. Det er riktig at industrisponsede studier er mer tilbøyelig til å komme med positivt resultat enn studier med uavhengig finansiering. Når finansieringskilden har interesser i å fremme et gitt resultat så kan dette påvirke hvordan forfatterne ordlegger seg i sin konklusjon, og i noen tilfeller har dette også en innvirkning på valg av metode i selve studien. Skrivebordsskuffeffekten beskriver problematikken med at sannsynligheten for at negative studier publiseres er liten (de blir liggende i skrivebordsskuffen). Dersom bare de positive resultatene publiseres så gir dette en svært skjev fremstilling av den totale forskningen. Problematikken rundt finansiering er viktig å være klar over når man leser en studie, spesielt når det gjelder å tolke forfatternes konklusjon. Industrisponsede studier er jevnt over av høyere metodisk kvalitet enn uavhengig finansierte studier, noe som også er viktig å ta med seg."
  },
  {
    "objectID": "artikler/kildekritikk/kildekritikk-god-kilde.html#bøker-blogger-youtube-og-media",
    "href": "artikler/kildekritikk/kildekritikk-god-kilde.html#bøker-blogger-youtube-og-media",
    "title": "Kildekritikk – hva er en god kilde?",
    "section": "Bøker, blogger, youtube og media",
    "text": "Bøker, blogger, youtube og media\nPopulærvitenskapelige bøker og fagblogger kan være fine kilder til kunnskap, men her er det viktig å holde tungen rett i munnen. Disse mangler nemlig kvalitetssikringen du finner i fagfellevurderte studier og fagbøker. Her må du derfor være ekstra kildekritisk, og det første som kan være greit å legge merke til er hvem som har skrevet det du leser. Seriøse aktører vil alltid være åpen om hvilken formell kompetanse de sitter på (er denne relevant for temaet det skrives om?). Ofte vil det være enkelt å hente inn videre opplysninger ved å søke på internett, og interessante opplysninger kan være hva annet denne personen driver med. Er dette en person som for eksempel selger et produkt og derfor har økonomiske motiver bak det som skrives? Hva personen jobber med til daglig kan også være relevant, og en akademisk ansatt vil være å anse for en bedre kilde enn en privat aktør, ettersom en som er ansatt ved en vitenskapelig institusjon har et visst press på seg til å ha dekning for det som skrives. Ikke minst kan du også være trygg på at en person med akademisk bakgrunn har brukt mye tid på å sette seg inn i det grunnleggende i sitt fagfelt.\nI alle tilfeller er det viktig å huske på at du ved å lese bøker og blogger får informasjon som er tolket gjennom øynene til en annen person, en såkalt sekundærkilde. Denne personen har som oss alle sine biaser, og det er derfor viktig å være ekstra kritisk. Det er ikke alltid den som skriker høyest har mest rett. Dunning-Kruger-effekten er en bias som forklarer hvorfor personer uten kompetanse har problemer med å innse dette selv, og dermed kan fremstå svært selvsikker i sine uttalelser. I tillegg er det mange som ikke kjenner sine egne begrensninger og velger å gi råd utover sitt eget kompetansefelt. Å være klar over disse tingene kan hjelpe deg til å unngå å stole for mye på folk du ikke bør stole for mye på, og en kjapp bakgrunnssjekk vil alltid være nyttig.\nEn annen ting som kan være verdt å ofre en tanke er kildebruk, og dette kan være vanskelig å vurdere dersom man ikke er trent i nettopp dette. Hvilken type referanser som oppgis er av stor betydning. Dersom det refereres til fagfellevurderte studier eller lærebøker så er det et godt tegn, og referanser til metaanalyser og systematiske reviewartikler står normalt sterkere enn referanser til enkeltstudier. Om forfatteren baserer seg på enkeltstudier må du være obs på hvorvidt du presenteres for hele bildet eller om kildebruken er selektiv for å underbygge forfatterens syn. Sistnevnte er kjent som cherrypicking, der man velger de kildene man liker og overser de som sier noe annet. Gjennom å sjekke ut hvem forfatteren er kan du ofte danne deg en oppfatning av hva som er sannsynlig her. Dersom det er referert til masse tilfeldige nettsider, filmer på youtube eller lignende er dette normalt et dårlig tegn. Dette er sjeldent gode kilder, så i dette tilfellet er det lurt å skru det kritiske blikket opp et par hakk.\nLange referanselister kan se veldig imponerende og overbevisende ut, men dette er samtidig noe som for min del kan få en del alarmer til å ringe. Med tanke på hvor lang tid man bruker på å lese gjennom studier skikkelig og tolke dem grundig så vil jeg når jeg ser en lang referanseliste alltid holde muligheten åpen for at forfatteren: 1) ikke har lest disse studiene skikkelig selv eller 2) har kopiert referanselisten fra noen andre. I begge tilfeller faller troverdigheten ettersom du ikke har noen garanti for at studiene faktisk underbygger påstandene de er ment å underbygge. Selvfølgelig er det også tilfeller der forfatteren faktisk har gjort et solid arbeid og derfor har mange kilder, og dette gjelder kanskje spesielt dersom forfatteren er akademiker og gjerne har et stort bibliotek med referanser han/hun har lest opp gjennom. Hvordan referansene er oppgitt i teksten kan gi et bilde av dette. Dersom forfatteren går litt inn i referansene sine og beskriver disse er det mer sannsynlig at han/hun også har brukt tid på å tolke disse på forhånd. Dette er selvfølgelig ingen automatikk i at dette er tilfelle.\nDet er veldig populært å vise til videoer på Youtube når man diskuterer, og som med alt annet så finner du også svært varierende kvalitet her. Det skal sies at du kan finne veldig mye god informasjon på Youtube, deriblant opptak fra foredrag (kan spesielt anbefale TED-talks), debatter og konferanser. Mange godt skolerte mennesker bruker Youtube for å nå ut til flest mulig med budskapet sitt, for eksempel professor Andy Field som foreleser i statistikk og har lagt ut hele forelesningsrekken sin. Leter du etter oppskriften på hvordan noe gjøres, kan du med stor sannsynlighet finne noe fornuftig med et søk på Youtube. Dette var eksempler på hvordan Youtube kan være en god kilde til kunnskap, men vær klar over at veldig mye av det som ligger ute ikke kan anses som en spesielt troverdig kilde. Husk at hvem som helst kan legge ut videoer, og med god retorikk så kan det meste høres veldig troverdig ut og det er lett å bli overbevist. Du har ofte ingen garanti for at den som har lagt opp videoen har god kompetanse på det aktuelle temaet, og i videoer kan mangelen på gode kilder være vanskelig å avdekke. Husk at de uten kompetanse ofte kan høres veldig selvsikker og overbevisende ut. Det er derfor en god forhåndsregel å alltid være spesielt kritisk når folk underbygger argumentene sine med videoer.\nTing du leser i avisen eller i ukeblader kan du alltid ta med en enorm klype salt. Husk at disse først og fremst skriver for å selge aviser, og derfor har interesser i å overdramatisere og polarisere. Denne problematikken har Andrea skrevet utfyllende om tidligere, der hun oppfordrer deg til ikke å tro alt du leser. Dette gjelder selvfølgelig i like stor grad internettutgavene av disse mediene."
  },
  {
    "objectID": "artikler/kildekritikk/kildekritikk-god-kilde.html#så-hva-er-fornuftig",
    "href": "artikler/kildekritikk/kildekritikk-god-kilde.html#så-hva-er-fornuftig",
    "title": "Kildekritikk – hva er en god kilde?",
    "section": "Så, hva er fornuftig?",
    "text": "Så, hva er fornuftig?\nVi lever i et informasjonssamfunn og kunnskapen er mer tilgjengelig enn noen gang tidligere. Dette øker mulighetene til å gjøre informerte valg, men det gjelder å være kritisk til det du leser. Kvaliteten på informasjonen kan være svært varierende, og ved å ha dette i bakhodet kan du gjøre gode prioriteringer når det gjelder å velge hva du vil forholde deg til.\nNår det gjelder vår egen helse er vi kanskje spesielt opptatt av å kunne ta informerte valg. Da er det viktig å reflektere litt over den informasjonen vi eksponeres for. Du er selv ansvarlig for hvilke kunnskapskilder du ønsker å benytte deg av, og det eneste jeg kan råde deg til er å slå på den kritiske sansen og spørre deg selv hvor troverdig det du sitter og leser er. Ikke la deg lure av glansbilder og god retorikk, tenk litt lenger!"
  },
  {
    "objectID": "artikler/kildekritikk/publikasjonsprosessen.html",
    "href": "artikler/kildekritikk/publikasjonsprosessen.html",
    "title": "Publikasjonsprosessen",
    "section": "",
    "text": "Tilbake til kildekritikk, vitenskap og tankefeil\nNår man tenker på hva forskning er ser man gjerne for seg laboratoriearbeid. Men sannheten er at vitenskapen er en prosess hvor selve laboratoriearbeidet (datainnsamlingen) spiller en av mange viktige roller. Vitenskap består av hypoteseformulering, dataanalyse, logiske inferenser og konklusjoner. Minst like viktig innebærer vitenskap det å formidle funnene til andre mennesker, hovedsakelig andre fagfolk og forskere som kan dra nytte av denne nye kunnskapen. For å kunne kommunisere sine funn med omverdenen må forskeren skrive en fagartikkel og få denne publisert i et vitenskapelig tidsskrift. Veien fra manuskript til publisert artikkel kan være lang og kronglete, og er ikke uten baksider. I denne artikkelen vil jeg gi en oversikt over hvordan publikasjonsprosessen av vitenskapelige artikler foregår. Jeg vil også gå inn på de positive og negative sidene ved dette systemet, samt diskutere noen nylige endringer en del tidsskrifter har tatt i bruk, som kanskje kan forbedre prosessen ytterligere."
  },
  {
    "objectID": "artikler/kildekritikk/publikasjonsprosessen.html#fra-idé-til-publikasjon",
    "href": "artikler/kildekritikk/publikasjonsprosessen.html#fra-idé-til-publikasjon",
    "title": "Publikasjonsprosessen",
    "section": "Fra idé til publikasjon",
    "text": "Fra idé til publikasjon\nDet aller første man må gjøre når man ønsker å publisere funnene sine er å skrive et manuskript som redegjør for hva som er blitt gjort, hva som er blitt funnet, og hvilken betydning dette har. Vitenskapelige artikler kalles manuskripter så lenge de ikke er publisert; kun etter publikasjon kaller man dem for artikler. Ulike tidsskrifter har ulike krav til hvilket format de ønsker manuskripter innsendt i. Dette kan gjelde faktorer som for eksempel lengde, seksjoner, organisering av materiale og skrive- og referansestil. Altså er det ikke særlig mye rom for kreativitet og spenning i fagartikler, noe som gjør dem ekstremt kjedelige å lese, men like fullt svært konkrete og sammenfattede.\nManuskriptet sendes så avgårde til det tidsskriftet man ønsker å publisere i. Her blir manuskriptet først lest av tidsskriftets redaktør. Redaktøren avgjør om manuskriptet skal forkastes med en gang, eller om det skal sendes til det som kalles for fagfellevurdering. Siden redaktøren av et tidsskrift ikke kan være ekspert på alle mulige temaer, benytter redaktøren seg av ekspertise fra andre forskere innen spesifikke felt som har sagt seg villig til å motta og vurdere vitenskapelige manuskripter. Som regel sendes et manuskript ut til 4-5 fagfeller, hvorav 2-4 sender en vurdering tilbake (det er alltid noen unnasluntrere).\nFagfellevurdering er en svært viktig del av vitenskapen, og det å delta anses på mange måter som en plikt for forskere. Arbeidet er ikke lønnet, og kan være tidkrevende, men er allikevel svært viktig. Når man mottar et upublisert manuskript skal dette leses igjennom og vurderes nøye og i dybden. Denne jobben bør ikke undervurderes; du sitter med informasjon som skal ut til det vitenskapelige samfunnet, og skal vurdere hvorvidt arbeidet er bra nok eller ikke. Som regel vurderes manuskriptene anonymt slik at de som mottar dem vet hvem forfatteren er, mens forfatteren aldri får vite hvem som har vurdert hans/hennes manuskript. Som regel vil et manuskript returneres til redaktøren av tidsskriftet enten med en beskjed om at manuskriptet er akseptert, akseptert med forbehold om små endringer, akseptert med forbehold om store endringer eller forkastet. Dette kan variere noe fra tidsskrift til tidsskrift.\nFlere runder kan gå mellom redaktør, forfatter og fagfeller før en artikkel anses som klar til publisering. Hvis forfatteren må gjøre store endringer i manuskriptet, for eksempel ved å samle inn mer data eller kjøre flere eksperimenter, kan det gå flere år fra første innsending til endelig publikasjon. Hvor lang tid dette tar kan variere mye, men om man må vente et år eller lenger så er man i hvert fall ikke alene om det. Hvis et manuskript er i en klasse for seg og beskriver banebrytende ny forskning kan publikasjonstiden være kortet ned til dager."
  },
  {
    "objectID": "artikler/kildekritikk/publikasjonsprosessen.html#fungerer-fagfellevurdering",
    "href": "artikler/kildekritikk/publikasjonsprosessen.html#fungerer-fagfellevurdering",
    "title": "Publikasjonsprosessen",
    "section": "Fungerer fagfellevurdering?",
    "text": "Fungerer fagfellevurdering?\nEt åpenbart problem med fagfellevurdering, og publikasjonsprosessen generelt, er at den er subjektiv. Selv om manuskripter sendes ut til mennesker som anses som eksperter innen et gitt felt, betyr ikke dette at de nødvendigvis er i stand til å vurdere manuskriptet på en god og objektiv måte. Det finnes mange grunner til at de som blir valgt ut til å vurdere et manuskript kan begå feil, kanskje også uten at de selv er klar over det.\nEn fagfelle kan velge å avstå fra å vurdere en artikkel hvis de har en nær tilknytning til forfatteren av manuskriptet. Men innen svært små fagfelt vil det være tilnærmet umulig å finne fagfeller som sitter på tilstrekkelig ekspertkunnskap uten å ha nær kjennskap til forfatteren. Da må man enten velge en fagfelle som har kunnskap innen et nærliggende felt, eller en fagfelle med nær relasjon til forfatter. Begge scenarioer kan by på problemer. Om man kun har grunnleggende kunnskap innen et spesifikt felt vil man kanskje slite med å forstå bakgrunnen og viktigheten av et manuskript; kanskje har man utdatert eller mangelfull kunnskap som gjør at man stiller spørsmål til aspekter som i utgangspunktet er uproblematiske. Har man derimot ekspertkunnskap, men også en nær tilknytning til manuskriptforfatter kan dette svekke ens egen dømmekraft. Kanskje vil du være litt snillere med et manuskript som en nær kollega har skrevet, og kanskje vil du være negativ til et manuskript skrevet av en fagfelle som du ikke deler synspunkt med. Fagfellevurdering er og blir problematisk på grunn av denne uunngåelige subjektiviteten. Selv om mange forbehold tas for å unngå det, kommer man ikke bort ifra at fagfeller er mennesker, og de vil aldri kunne være helt og holdent objektive."
  },
  {
    "objectID": "artikler/kildekritikk/publikasjonsprosessen.html#fungerer-publikasjonsprosessen",
    "href": "artikler/kildekritikk/publikasjonsprosessen.html#fungerer-publikasjonsprosessen",
    "title": "Publikasjonsprosessen",
    "section": "Fungerer publikasjonsprosessen?",
    "text": "Fungerer publikasjonsprosessen?\nFagfellevurdering er en viktig del av den vitenskapelige publikasjonsprosessen, men denne prosessen er som sagt subjektivt. Det er likevel viktig å presisere at selv om fagfellevurdering kan være problematisk, er mangel på fagfellevurdering langt mer kritikkverdig. Det finnes tidsskrifter som ikke praktiserer fagfellevurdering, og dette vil jeg nesten si er grunn til å totalt ignorere innholdet i artikler publisert i slike tidsskrifter. Når et manuskript har blitt publisert uten å ha gått igjennom noen som helst form for kvalifisert kvalitetskontroll er det grunn til å reagere. Ethvert tidsskrift med respekt for seg selv praktiserer fagfellevurdering. Til tross for de potensielle problemene er det tross alt det beste alternativet vi har for å kunne kvalitetskontrollere vitenskapelige artikler før de blir publisert. Det går også prestisje i å bidra til denne prosessen i store tidsskrift, noe som gjør at de fremste forskerne innen det enkelte feltet ofte være blant de som blir plukket ut.\nMan skal derimot være forsiktig med å stole blindt på alt som publiseres i anerkjente tidsskrifter, for også disse kan inneholde feil. For eksempel ble en oppsiktsvekkende artikkel nylig publisert i det prestisjetunge tidsskriftet Cell, som rapporterte om et nytt gjennombrudd innen forskning på kloning. Denne studien ble ansett som så banebrytende og viktig at fagfellevurderingsprosessen ble utført så hurtig så mulig, og artikkelen lå tilgjengelig på internett bare dager etter første innsendelse. Det var ikke før senere at en kommentar til artikkelen påpekte at tre av bildene i artikkelen var helt like, men med ulike anmerkninger. Dette viste seg i etterkant å ha vært en glipp som følge av at vurderingen ikke hadde blitt gjennomført nøye nok før publikasjon (veldig flaut for Cell). Feil og mangler kan forekomme i alle tidsskrifter, så man bør alltid lese med et kritisk øye."
  },
  {
    "objectID": "artikler/kildekritikk/publikasjonsprosessen.html#publikasjonsprosessens-fremtid",
    "href": "artikler/kildekritikk/publikasjonsprosessen.html#publikasjonsprosessens-fremtid",
    "title": "Publikasjonsprosessen",
    "section": "Publikasjonsprosessens fremtid",
    "text": "Publikasjonsprosessens fremtid\nPublikasjonsprosessen er langt ifra perfekt, og nye utbedringer foreslås og gjennomføres med jevne mellomrom. Det er opp til hvert enkelt tidsskrift å vurdere hvordan deres egen publikasjonsprosess skal se ut, og noen ligger lenger frem enn andre. For eksempel har flere tidsskrifter begynt å publisere en oversikt over prosessen et manuskript har gått igjennom før den har blitt publisert; her kan man se hvor mange runder manuskriptet har gått mellom forfatter, fagfelle og redaktør, og også hvor store endringer som er blitt anbefalt å gjøre. Dette kan være nyttig å vite om man bekymrer seg for at fagfellevurderingen har vært noe slurvete. Flere tidsskrifter har også begynt å tillate kommentarfelt under artikler publisert på nettet, noe som åpner for at hvem som helst kan bidra med tilbakemeldinger og synspunkter. Kommentarene er som regel moderert før publikasjon, og har en viss grad av formalitet, men er likevel et ledd som gjør kommunikasjon mellom forfatter og leser mer direkte, og som kan tillate mer effektiv kvalitetssikring også etter publikasjon.\nPoenget med publikasjonsprosessen er å kunne vurdere og kvalitetssikre vitenskapelige manuskripter på en objektiv måte. Selv om prosessen aldri kan bli helt objektiv, og negative aspekter finnes, har vi i dag ikke noe godt alternativ. Dette er noe som skiller den vitenskapelige litteraturen fra alt det andre du leser på internett, i aviser eller hører fra naboen, og som gjør dette til en langt bedre kilde til informasjon enn de nevnte."
  },
  {
    "objectID": "artikler/kildekritikk/tankefeil1.html",
    "href": "artikler/kildekritikk/tankefeil1.html",
    "title": "Tankefeil del 1 - Bekreftelse og tilgjengelighet",
    "section": "",
    "text": "Tilbake til kildekritikk, vitenskap og tankefeil\nKognitiv bias er et begrep som beskriver visse systematiske «tankefeil» som rammer oss alle. Selv om vi liker å tro at vi alltid tenker logisk og rasjonelt, så viser det seg at vi i mange situasjoner har en tendens til å gjøre nesten det motsatte. Disse tankefeilene kan gi oss en rask og enkel løsning på et innviklet problem, men de representerer også et problem. I denne artikkelen vil jeg presentere to av de mest vanlige tankefeilene vi alle rammes av, og jeg kan garantere at du vil føle deg truffet! Uten at vi tenker over det begår vi alle slike feil fra tid til annen, men ved å ha kunnskap om dem vil du kanskje være bedre rustet til å unngå bias og dermed kunne tenke klarere."
  },
  {
    "objectID": "artikler/kildekritikk/tankefeil1.html#bekreftelsesbias-confirmation-bias",
    "href": "artikler/kildekritikk/tankefeil1.html#bekreftelsesbias-confirmation-bias",
    "title": "Tankefeil del 1 - Bekreftelse og tilgjengelighet",
    "section": "Bekreftelsesbias (confirmation bias)",
    "text": "Bekreftelsesbias (confirmation bias)\nBekreftelsesbias handler om den tendensen vi mennesker har til å oppsøke og fokusere på informasjon som støtter vår egen oppfatning. Dette vil enkelt og greit si at vi hele tiden ønsker bekreftelse på at det vi tror er korrekt. Bekreftelsesbias innebærer også det å ha mer tiltro til informasjon som stemmer overens med vår nåværende oppfatning. Dette ble demonstrert allerede i 1979, i et eksperiment på Stanford-studenter (1).\nI dette eksperimentet tok man to grupper studenter; halvparten var for dødsstraff, og halvparten var imot. Deltakerne fikk så lese to studier, hvorav én studie indikerte at dødsstraff var en bra ting fordi det virket avskrekkende for potensielle kriminelle, og den andre studien hevdet det motsatte. Deltakerne skulle så evaluere hvor god kvalitet de to ulike studiene hadde. Studiene var skrevet slik at de begge skulle ha både styrker og svakheter, men være av lik kvalitet når man ser på helheten. Resultatene av eksperimentet viste at de som i utgangspunktet støttet dødsstraff vurderte at artikkelen som samsvarte med deres syn var av langt høyere kvalitet enn den som ikke støttet deres meninger. Man fant det samme mønsteret for de som var imot dødsstraff. Det man ser her er altså at to ulike grupper mennesker har lest og vurdert nøyaktig samme artikler, men kommet til totalt ulike konklusjoner.\nKonsekvensene av bekreftelsesbias er potensielt svært store. Det som kan skje er at om du har gjort deg opp en mening om en sak mister du all evne til å kunne se ting fra andre perspektiv senere. Dette er en kvalitet man helst vil være foruten, da det er slik tankegang som fører til sneversyn og ignoranse. Du vil alltid trekkes mot det du er enig i. Det er mer spennende å lese en avisartikkel som fremmer samme syn som det du allerede har, men husk alltid at du blir kun servert én side av saken. Skal du gjøre deg opp en mening om for eksempel en politisk sak, forsøk å finne argumenter som både støtter og motsetter seg saken. På denne måten kan du ta en informert beslutning om hvilken side du ønsker å ta. Husk også at det ikke er noen skam i å endre mening etter å ha fått ytterligere bevis. Det er slik vitenskapen fungerer, og det er slik det bør være, selv om hodet vårt ikke alltid får det til. En sak har alltid to sider, og selv om det ikke alltid er så lett vil det alltid lønne seg å bli kjent med dem begge."
  },
  {
    "objectID": "artikler/kildekritikk/tankefeil1.html#tigjengelighetsbias-availability-heuristic",
    "href": "artikler/kildekritikk/tankefeil1.html#tigjengelighetsbias-availability-heuristic",
    "title": "Tankefeil del 1 - Bekreftelse og tilgjengelighet",
    "section": "Tigjengelighetsbias (Availability heuristic)",
    "text": "Tigjengelighetsbias (Availability heuristic)\nVåre tanker påvirkes av hvor lett noe kommer til minnet når vi forsøker å huske noe. Dette vil si at ting som er lette å komme på, eller vekker de mest livaktige minnene, vil antas å være mer vanlige enn ting som ikke vekker like livlige minner. Dette påvirker vår evne til å bedømme sannsynlighet. Noe som er lett å huske vil skape en illusjon av at det også skjer oftere enn ting som er vanskelige å huske. Men det kan derimot ofte være slik at ting som er vanskelige å huske slett ikke er uvanlige - de kan bare være så vanlige at du ikke legger merke til dem.\nKahneman og Tversky var de første til å beskrive tilgjengelighetsbias, allerede i 1973 (2). De gjorde et eksperiment hvor de ganske enkelt ba folk anslå hvorvidt de trodde det fantes flere ord i det Engelske språket som startet med bokstaven K, eller som hadde K som tredje bokstav. Majoriteten av deltakerne mente at det fantes flest ord som begynte med bokstaven K. Dette viser seg derimot å være helt feil, og det er i realiteten langt flere engelske ord med K som tredje bokstav. Men siden det er enklere å søke etter ord i hukommelsen når man bruker første bokstav som referanse skaper dette en illusjon av at flere ord starter med K. Du kan jo prøve selv og se hvor enkelt det er å finne ord som begynner med en viss bokstav, og hvor vanskelig det er å finne ord som har samme bokstaven som tredje bokstav. Dette faktum forteller oss derimot ingenting om hvor vanlige disse ordene er, selv om det virker logisk å anta det.\nTilgjengelighetsbias er høyst relevant fordi det handler om hvordan vi tror at virkeligheten er, og om at vi kan oppfatte virkeligheten feil. Nyhetsmediene er kanskje det mest åpenbare eksempelet; det vi ofte omtales i nyhetene er det vi antar at skjer ofte, noe som ikke nødvendigvis stemmer. Nylig kom en undersøkelse fra den Britiske versjonen av Statistisk Sentralbyrå som blandt annet viste at de fleste Briter tror at kriminaliteten øker, mens den i realiteten synker. Det er nærliggende å tro at dette handler om tilgjengelighetsbias. Når du hører om kriminalitet på nyhetene hver eneste dag vil du automatisk tro at kriminalitet er ekstremt vanlig, og kanskje vanligere enn det faktisk er. Her ser man altså en måte som mediene direkte kan påvirke vår oppfatning av virkeligheten i fullstendig feil retning. Her er det viktig å huske at mediene skriver om det uvanlige, ikke det vanlige. En nyhetssak om at ingen kriminalitet fant sted er ingen sak i det hele tatt. Derfor gir ikke nyhetene oss noen som helst informasjon om hvor vanlig kriminalitet er, selv om det kanskje kan virke slik. Nyheter handler om anekdoter, og anekdoter handler som regel ikke om hverdagslige eller statistisk sannsynlige ting - snarere vert imot."
  },
  {
    "objectID": "artikler/kildekritikk/tankefeil1.html#avslutning",
    "href": "artikler/kildekritikk/tankefeil1.html#avslutning",
    "title": "Tankefeil del 1 - Bekreftelse og tilgjengelighet",
    "section": "Avslutning",
    "text": "Avslutning\nBekreftelsesbias og tilgjengelighetsbias er bare to av veldig mange tankefeil vi mennesker utsetter oss selv for hele tiden. Det vil nok aldri være mulig for oss å unngå dem fullstendig, men med kunnskap og bevissthet vil man kanskje være bedre rustet for å unngå dem. Jeg kommer til å presentere flere typer bias i senere artikler. Foreløpig håper jeg i hvert fall du har fått med deg at en sak alltid har to sider, og anekdoter ikke nødvendigvis gjenspeiler virkeligheten. Med bevissthet rundt disse to faktum har du nok bedre selvinnsikt enn de fleste, og kan forhåpentligvis unngå to av de aller vanligste tenkefellene vi alle går i fra tid til annen. Lykke til!\nReferanser\n\nLord, C. G., Ross, L. & Lepper, M. R. (1979). Biased assimilation and attitude polarization: the effects of prior theories on subsequently considered evidence. Journal of Personality and Social Psychology, 37, 2098-2109.\nTversky, A. & Kahneman, D. (1973). Availability: a heuristic for judging frequency and probability. Cognitive Psychology, 5, 207–233."
  },
  {
    "objectID": "artikler/kildekritikk/tankefeil3.html",
    "href": "artikler/kildekritikk/tankefeil3.html",
    "title": "Sosiale bias - Fundamental attribusjonsfeil",
    "section": "",
    "text": "Tilbake til kildekritikk, vitenskap og tankefeil\nDenne artikkelen vil være litt ulik de to tidligere artiklene om bias. Grunnen til det er at jeg nå vil bevege meg inn i sosialpsykologiens verden, hvor målet er å forklare og forutse sosiale handlinger hos enkeltpersoner og grupper. Dette er langt mer komplisert enn enkle tankefeil, fordi de involverer sosial kognisjon. Det handler ganske enkelt om hvordan folk oppfører seg når de samhandler med eller tenker på andre folk. Her finnes utallige variabler, og derfor er det notorisk vanskelig å finne universelle mønstre i menneskers oppførsel.Det som er spesielt med disse biasene er altså at de ikke er like generelle som de jeg tidligere har gått igjennom. De er derimot noe av det nærmeste man kommer kognitiv bias på det sosiale plan. Om vi for øyeblikket fokuserer på tilfellene heller enn unntakene kan disse fortelle oss mye om hvordan og hvorfor vi mennesker tenker og gjør som vi gjør i samhandling med andre mennesker. Jeg skal nå i første omgang ta for meg fundamental attribusjonsfeil (FAF). Dette kan kanskje virke en smule komplisert og irrelevant ved første øyekast, men jeg kan love deg at det i realiteten er veldig enkelt, og veldig veldig vanlig. Du rammes helt sikkert av FAF hele tiden, men hvis du er bevisst på det kan du kanskje lære å gjenkjenne det i deg selv, og som følge roe ned hyklerskheten litt."
  },
  {
    "objectID": "artikler/kildekritikk/tankefeil3.html#hva-er-fundamental-attribusjonsfeil",
    "href": "artikler/kildekritikk/tankefeil3.html#hva-er-fundamental-attribusjonsfeil",
    "title": "Sosiale bias - Fundamental attribusjonsfeil",
    "section": "Hva er fundamental attribusjonsfeil?",
    "text": "Hva er fundamental attribusjonsfeil?\nFAF er en av de best etablerte, mest universielle (men unntak finnes også her) sosiale biasene vi mennesker har (1). Attribusjon handler om hvordan vi årsaksforklarer ulike fenomener, og akkurat her snakker vi om andre menneskers handlinger. FAF begås når vi årsaksforklarer hva andre mennesker har gjort ved å overfokusere på interne kvailteter ved personen og underfokusere på situasjonen. Jeg vil først ta et eksempel fra den første demonstrasjonen av dette fenomenet, også gi et eksempel som kanskje er litt mer nærliggende.\nTenk deg at du blir bedt om å lese en artikkel som omtaler Fidel Castro i et positivt lys. Du får beskjed om at personen som har skrevet artikkelen ikke har hatt noe valg – det ble foretatt en loddtrekning blant en gruppe mennesker hvorav halvparten måtte skrive pro-Castro-artikler, og den andre halvparten måtte skrive anti-Castro-artikler. Du har altså lest en artikkel skrevet av en av dem som ble trukket ut til å skrive en pro-Castro-artikkel. Deretter får du spørsmålet – hvor sannsynlig er det at denne personen støtter Castros politikk?\nDette er scenarioet som møtte en fjerdedel av deltakerne i eksperimentet til Jones og Harris i 1967 (2). Én gruppe deltakere leste også pro-Castro-artikler, men de ble fortalt at forfatteren selv hadde valgt å skrive det. De to andre gruppene var delt inn på samme måte, bare at artiklene var anti-Castro i stedet for pro-Castro. Forskerne hadde forventet at deltakerne skulle si at det var høy sannsynlighet for at de som selv hadde valgt hva de ville skrive om var enige i det de selv hadde skrevet. Det var også det resultatene viste. Men det som derimot overrasket forskerne var at det samme skjedde til tross for at deltakerne var fullt klar over at forfatterne ikke hadde hatt noen makt over avgjørelsen om hva de skulle skrive om – allikevel ble det oppgitt høy sannsynlighet for at forfatterne var enige i det de selv hadde skrevet (ikke like høy som hos dem som hadde valgt det selv, men allikevel overraskende høy). Det var slik FAF ble oppdaget.\nDet som altså hadde skjedd var at deltakerne ikke hadde klart å ta situasjonen forfatterne var i nok inn i betraktning, og heller antatt at de var enige i det de selv hadde skrevet. Personlige egenskaper ble fokusert for mye på. Det er kanskje litt vanskelig å se hvordan dette egentlig fungerer, men se for deg at du står i butikken og ser en tykk person kjøpe inn enorme mengder godterier en fredags ettermiddag. Det er lett å anta at vedkommende er lat og med lav viljestyrke. Men kanskje er vedkommende i realiteten ute og handler til et stort selskap som han/hun skal arrangere neste dag? Eller hvis du ser en person råkjøre nedover gaten er det lett å anta at vedkommende er en idiot som skulle ha blitt fratatt førerkortet på stedet. Men kanskje har han/hun en akuttsyk person i bilen som trenger umiddelbar legehjelp? Situasjonen ignoreres og permanente personlige egenskaper vektlegges."
  },
  {
    "objectID": "artikler/kildekritikk/tankefeil3.html#hvorfor",
    "href": "artikler/kildekritikk/tankefeil3.html#hvorfor",
    "title": "Sosiale bias - Fundamental attribusjonsfeil",
    "section": "Hvorfor?",
    "text": "Hvorfor?\nHvorfor gjør vi dette? Hvorfor gir vi ikke folk «benefit of the doubt» som det kalles, og holder dem uskyldig inntil det motsatte er bevist? Grunnen handler sannsynligvis om at hjernen vår liker regler og løsninger, ikke usikkerhet. Hvis vi vet lite om situasjonen en person er i er det enklere å anta at situasjonen er knyttet til hvordan vedkommende er som person. Når det kommer til oss selv derimot, er det langt enklere å bortforklare ting som en følge av situasjonen. Hvis en annen person får dårlig karakter på en prøve må det være fordi vedkommende er dum. Får du selv dårlig karakter er det fordi du hadde en dårlig dag eller fordi læreren er streng med rettingen. FAF gjør en vanskelig og komplisert sosial verden enkel og oversiktlig. Det må allikevel nevnes at FAF er noe som påvirker mennesker i ulik grad, og man ser også klare kulturforskjeller (vi i Vesten rammes hardest). Men det er fortsatt slik at vi alle sammen rammes av FAF fra tid til annen og forhåndsdømmer en person på bakgrunn av det. Dette kan igjen gi opphav til stereotyper som igjen bidrar til fordommer og rasisme. Dette skal jeg komme tilbake til i neste artikkel.\n\nHogg, M. A. & Vaughan, G. (2008). Social Psychology, 5th ed. Pearson: New Jersey.\nJones, E.E. & Harris, V. A. (1967). The attribution of attitudes. Journal of Experimental Social Psychology, 3, 1-24."
  },
  {
    "objectID": "artikler/kildekritikk/uteliggere.html",
    "href": "artikler/kildekritikk/uteliggere.html",
    "title": "Soyaprotein, østrogen og uteliggere - Hvorfor du skal være obs på feilkilder",
    "section": "",
    "text": "Tilbake til kildekritikk, vitenskap og tankefeil\nFaglige diskusjoner om ernæring i sosiale medier, på blogger, forum og ellers raser om dagen. Det dras hyppig frem referanser fra databaser som pubmed, medline og så videre for å underbygge og vinkle argumentene. På den ene siden er det veldig fint at man engasjerer seg såpass at man underbygger argumentene sine med faktisk dokumentasjon. En annen ting er derimot å forstå og tolke denne dokumentasjonen samt metodene som blir brukt.\nVegard har tidligere sett på og gitt en innføring i statistisk metode og hvordan det uttrykkes. I denne artikkelen skal ja ta en titt på en viktig feilkilde som kan forekomme i kvantitative studier, nemlig uteliggere. Ikke som i hjemløse, men som i ekstremverdier, heretter referert til som outliers. Først ved hjelp av et hypotetisk teskje-eksempel, og deretter et eksempel på en slik studie fra virkeligheten som stadig dras frem når det diskuteres proteinkvalitet."
  },
  {
    "objectID": "artikler/kildekritikk/uteliggere.html#hva-er-en-outlier",
    "href": "artikler/kildekritikk/uteliggere.html#hva-er-en-outlier",
    "title": "Soyaprotein, østrogen og uteliggere - Hvorfor du skal være obs på feilkilder",
    "section": "Hva er en outlier?",
    "text": "Hva er en outlier?\nNår vi benytter oss av kvantitative forskningsmetoder betyr det at det vi er interessert i å undersøke kan måles i tall, og resultatene presenteres ofte som gjennomsnitt. En outlier vil kunne påvirke dette gjennomsnittet grunnet dens ekstremt høye (eller lave) verdi, og dermed gjøre resultatet svært annerledes sammenlignet med hvordan det ser ut uten denne verdien.\nDersom vi deler datamaterialet i fire like deler, så kalles de tre punktene som havner mellom delene for kvartiler (hhv Q1, Q2 og Q3). Dette brukes ofte for å dele et datasett inn i kategorier etter størrelsen på verdiene. Interkvartil bredde (IQR, inter-quartile range) er avstanden mellom Q1 og Q3, og sier noe om hvor spredt dataene er. En outlier er definert som en verdi som er større enn Q3+1.5xIQR. Dersom verdien overskrider Q3+3xIQR, defineres det som en ekstrem verdi (det samme gjelder selvfølgelig om en verdi er tilsvarende lavere enn Q1). Dette forteller oss hvor mye en verdi skiller seg fra resten av datasettet. Dersom det er stor spredning (stor IQR), så må en verdi skille seg mye fra resten for å bli kategorisert som en outlier, og er dataene godt samlet så må det mindre til.\nFor å eliminere den potensielle effekten outliere og ekstreme verdier har på gjennomsnittet kan man ganske enkelt bruke en annen statistisk modell når man skal presentere resultatet, som for eksempel median, eller interkvartil bredde. Det finnes utallige veier rundt dette problemet når man bruker SPSS (statistisk programvare), hvorav et av dem er å eliminere deltakeren helt fra studiet. Dette bør derimot vurderes nøye, og det skal også nevnes hvorfor deltakere eventuelt ekskluderes i metodedelen.\nLes også: Ikke tro alt du leser!"
  },
  {
    "objectID": "artikler/kildekritikk/uteliggere.html#et-banalt-eksempel",
    "href": "artikler/kildekritikk/uteliggere.html#et-banalt-eksempel",
    "title": "Soyaprotein, østrogen og uteliggere - Hvorfor du skal være obs på feilkilder",
    "section": "Et banalt eksempel",
    "text": "Et banalt eksempel\nLa oss si at vi har fem deltakere som skal rangere smaken av rent BCAA-pulver (uten smakstilsetninger) på en skala fra 1 (det smaker avføring) til 100 (det smaker himmelsk). De fleste med normal smakssans vil gi en dårlig score, la oss si et sted fra 1-3, mens sistemann, sannsynligvis fryktelig sær i matveien, gir en score på 100. Her vil 100 være en ekstremverdi som varierer i stor grad fra resten fra resten av poengsummene. Med andre ord er dette en outlier som påvirker gjennomsnittet.\nEtter måling hos de fire første deltakerne har smaken en snittscore på ca 1.75, noe som naturligvis representerer en elendig score. Med sistemanns score på 100 vil snittscoren plutselig hoppe til 21.4, som selvsagt ikke blir representativt! I dette eksempelet vil altså 100 karakteriseres som en outlier, eller en ekstremverdi som påvirker utvalget."
  },
  {
    "objectID": "artikler/kildekritikk/uteliggere.html#blir-du-mindre-mann-med-soya",
    "href": "artikler/kildekritikk/uteliggere.html#blir-du-mindre-mann-med-soya",
    "title": "Soyaprotein, østrogen og uteliggere - Hvorfor du skal være obs på feilkilder",
    "section": "Blir du mindre mann med soya?",
    "text": "Blir du mindre mann med soya?\nFor å ta et eksempel fra virkeligheten kan vi se på studien som er gjennomført av Goodin og kolleger (1), hvor resultatene angivelig viser at soyaprotein gjør oss menn til vandrende østrogenmonstre, senker testosteronnivåer og hindrer gains. Denne studien trekkes hyppig frem av alt fra coacher, guruer, internetthelter eller andre abstraktryttere som kun er interessert i å lese konklusjonen til studien uten å sette seg inn i metodene som er brukt. Studien viser at testosteronnivåene sank med 19 % etter inntak av soyaprodukter, som lenge førte, og fortsatt fører til at soyaprotein omtales som uheldig for menn spesielt.\nHar man imidlertidig det jeg skrev over her om ekstremverdier i bakhodet, og tar en titt på figur 1, ser man kanskje hvorfor resultatene ble som de ble. Som vi ser av figuren under, er testosteronnivåene til deltaker SP #2 langt høyere ved baseline enn de andre deltakerne, og burde vært vurdert ekskludert for å få bedre, mer representative resultater. Testosteronnivåene sank også drastisk under intervensjonen, noe som ikke er konsistent med resultatene hos de andre deltakerne. Resultatene ville antakeligvis sett langt annerledes ut dersom SP #2 ble ekskludert fra studien.\nFigur 1, Goodin 2007 (1)\nFor øvrig finner en meta-analyse av Hamilton-Reeves og kolleger (2) ingen effekt av soyaprotein på mannlige kjønnshormoner. Hvorfor ikke denne blir referert til i stedet for Goodin er for meg et lite mysterium. Den røde tråden er nok kanskje at de som sekundært presenterer disse resultatene ikke helt vet hvordan de skal forholde seg til metodikk, og i dette tilfellet statistisk metode."
  },
  {
    "objectID": "artikler/kildekritikk/uteliggere.html#tips",
    "href": "artikler/kildekritikk/uteliggere.html#tips",
    "title": "Soyaprotein, østrogen og uteliggere - Hvorfor du skal være obs på feilkilder",
    "section": "Tips",
    "text": "Tips\nNeste gang du leser fullteksten av en studie vil jeg anbefale at du tar en titt på figurer og tabeller og ser etter eventuelle svakheter, noe som kommer helt tydelig frem i eksempelet over. Sjekk alltid opp i hvilke metoder som brukes, og husk at ekstremverdier bare er en av flere feilkilder som kan påvirke det totale resultatet i kvantitative studier ganske dramatisk. Leser du bare abstractet, vær klar over at dette er ting du typisk vil gå glipp av!\nReferanser:\n\nGoodin S, Shen F, Shih WJ, Dave N, Kane MP, Medina P, Lambert GH, Aisner J, Gallo M, DiPaola RS: Clinical and biological activity of soy protein powder supplementation in healthy male volunteers. Cancer epidemiology, biomarkers & prevention : a publication of the American Association for Cancer Research, cosponsored by the American Society of Preventive Oncology 2007, 16(4):829-833.\nHamilton-Reeves JM, Vazquez G, Duval SJ, Phipps WR, Kurzer MS, Messina MJ: Clinical studies show no effects of soy protein or isoflavones on reproductive hormones in men: results of a meta-analysis. Fertility and sterility 2010, 94(3):997-1007."
  },
  {
    "objectID": "artikler/kosthold-bestemme-selv.html",
    "href": "artikler/kosthold-bestemme-selv.html",
    "title": "Heldigvis bestemmer vi selv hva vi skal spise",
    "section": "",
    "text": "Man kan bli både bekymret og forvirret av å følge med på ekspertuttalelser om kosthold. Dessverre er det mange som gir inntrykk av at vi i dag vet hva som er best, men som de fleste medisinske sannheter har dessverre ernæringsforskningens velbegrunnede råd også en lei tendens til å gå ut på dato.\nDet mest beklagelige er at nye forskningsresultater blir tolket av fagfolk som er forutinntatte, og de fleste kostråd bærer preg av dette. Dersom en helt objektivt undersøker den vitenskapelige litteraturen som omhandler sammenhengen mellom enkeltbestanddeler i kosten og sykdom eller død, er det svært få matvarer som har en godt dokumentert sammenheng med helseutfall. De næringsstoffene det er sterkest evidens for at har negativ effekt har ofte en kjemisk struktur som ikke finnes igjen i naturen. Det store paradokset er at noen av disse ble laget nettopp for å erstatte de antatt helseskadelige næringsstoffene i naturlig mat."
  },
  {
    "objectID": "artikler/kosthold-bestemme-selv.html#advarsler-mot-mat-kan-virke-negativt",
    "href": "artikler/kosthold-bestemme-selv.html#advarsler-mot-mat-kan-virke-negativt",
    "title": "Heldigvis bestemmer vi selv hva vi skal spise",
    "section": "Advarsler mot mat kan virke negativt",
    "text": "Advarsler mot mat kan virke negativt\nVed frokostbordet i dag fortalte mormor om da forskere begynte å advare mot å spise egg. På den tiden brukte mine oldeforeldre alltid å koke seg hvert sitt egg til frokost. Mormor husket ikke om de sluttet med det eller om de bare ble ekstra bekymret. Uansett var virkningene negative. I dag vet vi som har undersøkt dette, at evidensen for å anbefale droppe frokostegget ikke var god nok.  Helsemyndighetene i de fleste land har da også gått bort fra å advare mot egg.\nKokekaffe er et annet godt eksempel på noe som var antatt helseskadelig i lang tid, men rådene var basert på forskning på såkalte myke endepunkter, og ikke på den direkte sammenhengen med sykdom eller død. Dessverre anbefalte jeg mormor å kutte ut presskannekaffen etter mitt andre år på ernæring, men har rettet opp dette tankeløse rådet nå. Helsedirektoratet har også rettet det opp i den nyeste kostrapporten, men har ikke investert mye i å informere befolkningen om det."
  },
  {
    "objectID": "artikler/kosthold-bestemme-selv.html#positive-opplevelser-og-glede-er-vel-så-viktig-for-god-helse",
    "href": "artikler/kosthold-bestemme-selv.html#positive-opplevelser-og-glede-er-vel-så-viktig-for-god-helse",
    "title": "Heldigvis bestemmer vi selv hva vi skal spise",
    "section": "Positive opplevelser og glede er vel så viktig for god helse",
    "text": "Positive opplevelser og glede er vel så viktig for god helse\nGod helse er mer enn fravær av sykdom, og mat er mer enn næringsstoffer og deres eventuelle virkninger hver for seg. Per Fugelli, professor i sosialmedisin, sier dette om kaffedrikking:\n\nAll folkelig erfaring tilsier at menneskene opplever selv at de har godt av kaffe, det er et lyspunkt for dem i tilværelsen. Da er det eneste gyldige svaret: Kos deg da med kaffe og ikke bry deg. Ikke tenk på om det påvirker det ene eller det andre organet i den ene eller andre retning. Glem det!"
  },
  {
    "objectID": "artikler/kosthold-bestemme-selv.html#du-er-ekspert-på-din-egen-kropp",
    "href": "artikler/kosthold-bestemme-selv.html#du-er-ekspert-på-din-egen-kropp",
    "title": "Heldigvis bestemmer vi selv hva vi skal spise",
    "section": "Du er ekspert på din egen kropp",
    "text": "Du er ekspert på din egen kropp\nDet er synd at ernæringsforskere kan trekke konklusjoner og gi kostråd på bakgrunn av svært dårlig dokumentasjon uten at dette får konsekvenser eller blir undersøkt av utenforstående. Heldigvis bestemmer du selv hva du skal spise, og de fleste har nok mer enn en formening om hvilken mat som får en til å føle seg bra og hvilken mat som ikke har så gode virkninger på kroppen. Mat som føles bra på kort og lang sikt kan neppe være noe annet enn bra for deg.\nMitt beste råd er: lytt til egen kropp – du er den som vet best hva som er riktig for deg."
  },
  {
    "objectID": "artikler/kosthold-institusjoner/fosfatredusert.html",
    "href": "artikler/kosthold-institusjoner/fosfatredusert.html",
    "title": "Fosfatredusert kost",
    "section": "",
    "text": "Tilbake til kosthold i helseinstitusjoner.\nMaten vi spiser inneholder makronæringsstoffene karbohydrat, protein og fett, men også viktige mikronæringsstoffer i form av vitaminer, mineraler og sporstoffer. Mineraler er grunnstoffer som kroppen trenger mye av daglig (over 100mg), og fosfor er et slikt mineral. Likevel er det noen som har behov for å begrense inntaket grunnet problemer med å regulere nivåene, og disse trenger fosfatredusert kost.\nFosfor er et essensielt element for hver eneste celle i kroppen vår, og er det mineralet vi har nest mest av i kroppen; 25 % av den totale mineralmengden i kroppen. Det er spesielt viktig for beinmineraliseringen da det utgjør en stor andel av skjelett og tenner, og 80 % av fosforet er altså bundet til kalsium i bein. Andre viktige områder er i plasmamebraner i form av fosfolipider samt energiproduksjon og – lagring.\nFosfor finnes i ulike former, og i matvarer er det i form av uorganisk fosfat, derav fosfatredusertkost."
  },
  {
    "objectID": "artikler/kosthold-institusjoner/fosfatredusert.html#målgruppe",
    "href": "artikler/kosthold-institusjoner/fosfatredusert.html#målgruppe",
    "title": "Fosfatredusert kost",
    "section": "Målgruppe",
    "text": "Målgruppe\nSå hvem trenger et kosthold med begrensede mengder fosfat? Dette gjelder personer med forhøyede fosfatverdier i blodet (hyperfosfatemi), særlig pasienter med kronisk nyresykdom, som går i dialyse. Dialyse er en prosess hvor blodet blir renset i en maskin, som da gjør den jobben nyrene ikke er i stand til; å skille ut giftige stoffer som hoper seg opp. Målet med denne kosten er å normalisere fosfatverdiene.\nDerimot er et fosfatredusert kosthold sjelden tilstrekkelig for å normalisere fosfatkonsentrasjonen i blodet under dialyse. For å få bukt med dette er det ofte nødvendig med medikamenter i form av fosfatbindere sammen med måltider, og disse foreskrives av en lege."
  },
  {
    "objectID": "artikler/kosthold-institusjoner/fosfatredusert.html#matvarevalg",
    "href": "artikler/kosthold-institusjoner/fosfatredusert.html#matvarevalg",
    "title": "Fosfatredusert kost",
    "section": "Matvarevalg",
    "text": "Matvarevalg\nMatvarer med høyt innhold av fosfat er melk og meieriprodukter, egg (hovedsakelig eggeplommen) samt fjærkre, kjøtt, fisk, sjømat, innmat, nøtter og frø. Enkelte matvarer må begrenses og noen utelates fullstendig. Derimot er mange av disse matvarene veldig vanlige i et vestlig kosthold, og man skal være forsiktig med å eliminere eller begrense for mye hvis de er viktige proteinkilder i kosten. Mat som bør utelates helt er skalldyr, lever og innmat. Prosesserte kjøtt- og osteprodukter inneholder mer fosfat enn mer naturlige produkter."
  },
  {
    "objectID": "artikler/kosthold-institusjoner/fosfatredusert.html#utfordringer",
    "href": "artikler/kosthold-institusjoner/fosfatredusert.html#utfordringer",
    "title": "Fosfatredusert kost",
    "section": "Utfordringer",
    "text": "Utfordringer\nEt åpenbart problem er å begrense fosfatinntaket ved samtidig høyt proteinbehov. Et viktig poeng er at fosfatreduksjonen ikke skal gå på bekostning av anbefalt proteininntak. Matvarene som må begrenses er i tillegg ofte rike på andre viktige næringsstoffer enn protein, spesielt gjelder det for melkeprodukter og kalsium. For å dekke kalsiumbehovet bør man ta tilskudd, eventuelt bruk av kalsiumholdige fosfatbindere. For optimal absorpsjon og nyttiggjørelse av kalsium bør også inntaket av vitamin D sikres."
  },
  {
    "objectID": "artikler/kosthold-institusjoner/fosfatredusert.html#råd-for-fosfatrestriksjon",
    "href": "artikler/kosthold-institusjoner/fosfatredusert.html#råd-for-fosfatrestriksjon",
    "title": "Fosfatredusert kost",
    "section": "Råd for fosfatrestriksjon",
    "text": "Råd for fosfatrestriksjon\n\nInntil 1 lite glass melk eller 1 liten yoghurt daglig anbefales\nInntil 1 osteskive daglig\n\nFaste oster eller kremost anbefales\nUnngå smelteost, tubeost, og magre oster\n\nInntil 2 egg i uken\nUnngå alle typer nøtter\nUnngå lever og innmat\n\nLitt leverpostei innimellom er greit\n\nUnngå skalldyr og fisk med mye ben\nSpesielt sardiner, sild og ansjos"
  },
  {
    "objectID": "artikler/kosthold-institusjoner/konsistenstilpasset.html",
    "href": "artikler/kosthold-institusjoner/konsistenstilpasset.html",
    "title": "Konsistenstilpasset kost",
    "section": "",
    "text": "Tilbake til kosthold i helseinstitusjoner.\nIkke alle har mulighet til å spise vanlig mat. Ulike problemstillinger kan påvirke vår evne til å spise, og av og til er det nødvendig å gjøre tiltak for å i det hele tatt klare å få i seg tilstrekkelig med energi og næringsstoffer. I denne artikkelen ser vi på det som kalles konsistenstilpasset kost, som er en måte å tilpasse kosten til de som sliter med å spise maten i sin opprinnelige form."
  },
  {
    "objectID": "artikler/kosthold-institusjoner/konsistenstilpasset.html#hva-er-konsistenstilpasset-kost",
    "href": "artikler/kosthold-institusjoner/konsistenstilpasset.html#hva-er-konsistenstilpasset-kost",
    "title": "Konsistenstilpasset kost",
    "section": "Hva er konsistenstilpasset kost?",
    "text": "Hva er konsistenstilpasset kost?\nKonsistenstilpasset kost er mat og drikke tilpasset tygge- og svelgefunksjon, og skal samtidig dekke en persons behov for energi, næringsstoffer og væske. Kosten varierer i konsistens fra lett tyggelig til mer eller mindre flytende kost:\n\nLett-tyggelig kost\nFindelt/purékost\nGeléringskost\nFlytende kost – grad 1, 2 og 3"
  },
  {
    "objectID": "artikler/kosthold-institusjoner/konsistenstilpasset.html#hvem-skal-bruke-konsistenstilpasset-kost",
    "href": "artikler/kosthold-institusjoner/konsistenstilpasset.html#hvem-skal-bruke-konsistenstilpasset-kost",
    "title": "Konsistenstilpasset kost",
    "section": "Hvem skal bruke konsistenstilpasset kost?",
    "text": "Hvem skal bruke konsistenstilpasset kost?\nLett -tyggelig kost passer til personer med noe tyggevansker og redusert munnmotorikk, mens findelt/puré kost passer for de med dårlig/ingen tyggefunksjon og dårlig munnmotorikk. Geléringskost er beregnet på personer med ingen tyggefunksjon og som har svelgeproblemer, redusert tungebevegelighet og dårlig leppefunksjon. Flytende kost inndeles i tre ulike konsistensgrader avhengig av svelgefunksjon:\n\nTyntflytende (grad 1): normal svelgefunksjon eller kjevelås\nTyktflytende (grad 2): personer med tendens til feilsvelging\nKremkonsistens (grad 3): personer med tendens til feilsvelging av tynnere konsistenser\n\nMange som spiser konsistenstilpasset kost har en sykdomstilstand der konsekvensene er redusert funksjon, smerte eller lammelser i munnhule og svelg eller fortrengninger i spiserør. Eksempler er hjerneslag, hodeskade, multippel sklerose (MS) og cerebral parese (CP). Svelge- og tyggevansker kan også oppstå som følge av dårlig tannstatus, kreft i munn/svelg eller ved dysfagi (svelgebesvær). Mulige tegn på tygge­ og svelgevansker kan være at måltidene tar lang tid, man opplever hosting og sikling, eller over lengre tid konsekvenser som vekttap og dehydrering."
  },
  {
    "objectID": "artikler/kosthold-institusjoner/konsistenstilpasset.html#matvarevalg",
    "href": "artikler/kosthold-institusjoner/konsistenstilpasset.html#matvarevalg",
    "title": "Konsistenstilpasset kost",
    "section": "Matvarevalg",
    "text": "Matvarevalg\nMatvarevalget kommer an på hvilken konsistens man tolerer, jo fastere konsistens jo mer er det generelt å velge i. Så lenge man ikke er kritisk syk, betinger ikke konsistenstilpasset mat og drikke en bestemt fordeling av næringsstoffer; man kan ofte spise den samme maten som ellers uavhengig av hvilken type kosthold man ønsker å følge, så langt dette er mulig.\nVed lett-tyggelig kost og purékost kan man følge et hvilket som helst kosthold ut i fra egne preferanser, da de fleste matretter kan mykgjøres og moses ved å bruke stavmikser, blender og liknende utstyr. Slike retter ser ofte mer fristende ut hvis man moser de ulike ingrediensene, for eksempel grønnsaker og kjøtt, hver for seg.\nGeleringskost skal være glatt, geleaktig og ha en fast, sammenhengende form (krem, fromasj, mousse). Ingen tyggefunksjon og redusert tungebevegelighet medfører behov for retter som endres fra fast til lettsvelget konsistens uten bearbeiding i munnen. Man kan ta utgangspunkt i purékost eller flytende kost, for deretter å justere konsistensen under tillaging. Dette oppnår man ved å bruke bindemiddel som gelatin, potet- eller maisstivelse.\nNår det gjelder flytende kost, avhenger dette av hvilken konsistensgrad man må følge. Det viktigste er at all flytende kost skal ha en jevn og glatt konsistens uten biter. Nedenfor presenteres ulike forslag til flytende kost for de ulike konsistensgradene.\n\nTyntflytende (grad 1): vann, kaffe, te, melk, juice, saft, supper kokt på vann/kraft, velling, avkok, utblandet buljong\nTyktflytende (grad 2): smoothies, yoghurt, drikkeyoghurt, milkshake, kremete supper og kulturmelk. Denne konsistensgraden kan man drikke fra glass, men den skal flyte langsommere enn tyntflytende drikker.\nKremkonsistens (grad 3): alle mer eller mindre flytende matvarer uten biter – konsistensen kan tilpasses ved bruk av fortykningsmiddel, som ofte er nødvendig ved denne graden. Konsistensen kan drikkes av glass, men flyter veldig langsomt og passer best å spise med skje (et sugerør skal kunne stå av seg selv)."
  },
  {
    "objectID": "artikler/kosthold-institusjoner/konsistenstilpasset.html#utfordringer",
    "href": "artikler/kosthold-institusjoner/konsistenstilpasset.html#utfordringer",
    "title": "Konsistenstilpasset kost",
    "section": "Utfordringer",
    "text": "Utfordringer\nMan kan støte på flere utfordringer ved konsistenstilpasset kost, men dette avhenger ofte av konsistensgrad. Det vil være større utfordringer jo mer tyntflytende kosten er, dette fordi man øker mengden mat uten å øke energitettheten. Å få dekket en persons behov for energi og næringsstoffer på flytende kost kan være utfordrende, spesielt for småspiste, og ofte er det behov for supplering med kosttilskudd og næringsdrikker. Personer med ulike tygge- og svelgevansker har økt risiko for å utvikle ernæringsvansker, og ernæringsstatus bør følge opp av fastlege.\nEn del matvarer egner seg ikke til mosing, dette gjelder spesielt fisk, kjøtt og diverse grønnsaker som stangselleri. Dette kan gå ut over proteinkvalitet samt kostens innhold av omega 3 fettsyrer og vitaminer, spesielt vitamin D og jern (fertile kvinner).\nI tillegg kan denne kosten bli ensformig hvis man ikke eksperimenterer med ulike smaker, da konsistensen vil være den statiske faktoren. I startfasen kan det være lurt å konsentrere seg om å tilvennes konsistensen og bruke kjente matvarer man liker, så kan eksperimentering komme etter hvert. Det anbefales også å veksle mellom varme og kalde retter.\nVed behov for konsistenstilpasset kost over lange perioder tenker man ofte på den høye andelen fett, og da spesielt mettet fett, som vil være en konsekvens av beriking med naturlige råvarer. Over kortere perioder på konsistenstilpasset kost er ikke dette en bekymring. Man kan med fordel bruke oljer (da helst raps- og olivenolje) for mer gunstig fettfordeling eller benytte seg av spesialprodukter som energi- og proteinpulver og/eller næringsdrikker. Fortykningsmiddel er ofte nødvendig for personer på flytende kost, spesielt ved feilsvelging (grad 3). Slike spesialprodukter kan kjøpes på apotek, og for personer med sykdommer i munn og svelg gis dette på blå resept. Konsistenstilpasset mat krever i tillegg utstyr i form av stavmikser, blendere og ofte ulike beholdere."
  },
  {
    "objectID": "artikler/kosthold-institusjoner/lettfordoyelig.html",
    "href": "artikler/kosthold-institusjoner/lettfordoyelig.html",
    "title": "Lettfordøyelig kost",
    "section": "",
    "text": "Tilbake til kosthold i helseinstitusjoner.\nEnkelte pasientgrupper kan ha problemer med å fordøye maten, og oppleve en del symptomer i forbindelse med dette. Lettfordøyelig kost er. Målsettingen for kosten vil være å minske pasientens symptomer og plager, samtidig som den smaker godt og er ernæringsmessig tilstrekkelig."
  },
  {
    "objectID": "artikler/kosthold-institusjoner/lettfordoyelig.html#målgruppe",
    "href": "artikler/kosthold-institusjoner/lettfordoyelig.html#målgruppe",
    "title": "Lettfordøyelig kost",
    "section": "Målgruppe",
    "text": "Målgruppe\nHvem kan dra nytte av lettfordøyelig kost? Dette kan for eksempel gjelde pasienter i tiden etter en operasjon i magetarmkanalen. Også pasienter med refluksproblematikk, da de har en svak lukkemuskel mellom magesekk og spiserør, som gjør at surt mageinnhold irriterer spiserøret. Mer om refluks finner du her. Andre pasientgrupper som kan ha nytte av lettfordøyelig kost, er de med uspesifikke fordøyelsesplager eller irritabel tarm, da disse ofte er sensitive for matvarer man typisk unngår i et lettfordøyelig kosthold."
  },
  {
    "objectID": "artikler/kosthold-institusjoner/lettfordoyelig.html#matvarevalg",
    "href": "artikler/kosthold-institusjoner/lettfordoyelig.html#matvarevalg",
    "title": "Lettfordøyelig kost",
    "section": "Matvarevalg",
    "text": "Matvarevalg\nMatvarevalget er mye som standardkost, men inneholder færre matvarer som potensielt kan skape problemer i fordøyelsen. Dette vil i praksis bety å unngå store mengder søte melkeprodukter med laktose, sterkt saltet/krydret/røkt mat, fete matvarer, harde/brente skorper, gassdannende grønnsaker, syrlige grønnsaker, kaffe, peppermynte, alkohol og søtstoffer."
  },
  {
    "objectID": "artikler/kosthold-institusjoner/lettfordoyelig.html#utfordringer",
    "href": "artikler/kosthold-institusjoner/lettfordoyelig.html#utfordringer",
    "title": "Lettfordøyelig kost",
    "section": "Utfordringer",
    "text": "Utfordringer\nDenne kosten er som regel uproblematisk, men kan være tam på smak og heller ensidig. Ved uspesifikke fordøyelsesplager vil det alltid være behov for individuelle tilpasninger."
  },
  {
    "objectID": "artikler/kosthold-institusjoner/lettfordoyelig.html#råd",
    "href": "artikler/kosthold-institusjoner/lettfordoyelig.html#råd",
    "title": "Lettfordøyelig kost",
    "section": "Råd",
    "text": "Råd\n\nBegrens mengden laktoserike matvarer – benytt laktosefrie varianter\nBruk mørt kjøtt\nEgg og fisk tåles fint, men helst ikke stekt eller saltet\nKokte, hermetiske, frosne grønnsaker og grønne salater\nPoteter og ris\nUnngå gassdannende grønnsaker som bønner, kål, erter, løk, hvitløk osv\nDrikke: vann, is-te, rett i koppen, urtete, saft\nUnngå sterkt krydret mat\nVær varsom med alkohol"
  },
  {
    "objectID": "artikler/kosthold-institusjoner/natriumredusert.html",
    "href": "artikler/kosthold-institusjoner/natriumredusert.html",
    "title": "Natriumredusert kost",
    "section": "",
    "text": "Tilbake til kosthold i helseinstitusjoner.\nMaten vi spiser inneholder makronæringsstoffene karbohydrat, protein og fett, men også viktige mikronæringsstoffer i form av vitaminer, mineraler og sporstoffer. Natrium er et livsviktig mineral som, sammen med kalium, regulerer væskebalansen i kroppen. Kaliumioner er dominerende inne i cellene, mens natriumionene hovedsakelig befinner seg ekstracellulært. Mangel på natrium er heller sjelden nå til dags, og myndighetene anbefaler å kutte ned på bruken av salt. Noen har ekstra problemer med å regulere saltbalansen, og kan ha behov for kosttiltak som hjelper til med dette."
  },
  {
    "objectID": "artikler/kosthold-institusjoner/natriumredusert.html#målgruppe",
    "href": "artikler/kosthold-institusjoner/natriumredusert.html#målgruppe",
    "title": "Natriumredusert kost",
    "section": "Målgruppe",
    "text": "Målgruppe\nSå hvem trenger et kosthold med begrensede mengder natrium? Kosten er hensiktsmessig for personer med hjertesvikt, ødemer (væskeopphopning) og kronisk nyresykdom. Personer med nyresykdom har ikke evne til å skille ut overflødig natrium – dette fører til at væske holdes tilbake, urinproduksjonen blir nedsatt og blodtrykket stiger."
  },
  {
    "objectID": "artikler/kosthold-institusjoner/natriumredusert.html#matvarevalg",
    "href": "artikler/kosthold-institusjoner/natriumredusert.html#matvarevalg",
    "title": "Natriumredusert kost",
    "section": "Matvarevalg",
    "text": "Matvarevalg\nMatvarer med høyt innhold av natrium er først og fremst salt, NaCl. Kosten innebærer å unngå salting av mat ved bordet, begrense i matlaging og utelate salte matvarer, saltet/røkt kjøtt og fisk, salte krydderblandinger, samt hel/halvfabrikata som ofte inneholder mye salt. Dette inkluderer hermetikk, ferdigmiddager, supper, sauser, buljonger og noen desserter. I stedet for salt kan man bruke pepper, sitron, eddik, balsamico, løk, hvitløk, friske urter eller urtekrydder. Salterstatninger inneholder mye kalium og anbefales ikke til personer med kronisk nyresykdom. Natrium inngår i natriumklorid, NaCl, sodium, MSG (monosodiumglutamat), koksalt, havsalt, urtesalt m. f."
  },
  {
    "objectID": "artikler/kosthold-institusjoner/natriumredusert.html#utfordringer",
    "href": "artikler/kosthold-institusjoner/natriumredusert.html#utfordringer",
    "title": "Natriumredusert kost",
    "section": "Utfordringer",
    "text": "Utfordringer\nHva er så utfordringene med et natriumredusert kosthold? Mange som går på natriumredusert kost har liten matlyst, og lite salt i maten hjelper ikke på. Man må bruke gode råvarer, fremheve smaken i maten på andre måter og bruke andre tilsetninger. Hvor utfordrende kosten er, avhenger også av hvor mye salt mat man er vant til å spise - etter noen dager til uker på natriumredusert kost vil smaksløkene tilvennes."
  },
  {
    "objectID": "artikler/kosthold-institusjoner/natriumredusert.html#råd-for-saltrestriksjon",
    "href": "artikler/kosthold-institusjoner/natriumredusert.html#råd-for-saltrestriksjon",
    "title": "Natriumredusert kost",
    "section": "Råd for saltrestriksjon",
    "text": "Råd for saltrestriksjon\n\nSalt ikke ved bordet\nUnngå spekemat, røkt kjøtt og fisk\nObs på buljong, pulversupper/sauser, samt sylteagurker, pickles osv\nKutt ned salt snacks som potetgull, saltet popcorn osv\nLes varedeklarasjoner og velg produkter med salt lengre bak i ingredienslista\n\n1 gram salt (NaCl) tilsvarer 0,4 gram natrium à det er 1 gram natrium i 2,5 gram salt. Myndighetene sine råd om å begrense saltinntaket til 5g/dag tilsvarer altså 2g natrium."
  },
  {
    "objectID": "artikler/kosthold-institusjoner/proteinkontrollert.html",
    "href": "artikler/kosthold-institusjoner/proteinkontrollert.html",
    "title": "Proteinkontrollert kost",
    "section": "",
    "text": "Tilbake til kosthold i helseinstitusjoner.\nEn kost med et moderat proteininnhold kan redusere eller forhindre proteinutskillelse i urin, og uremisymptomer som hudkløe, kvalme og oppkast hos personer med nyresykdom. Derfor brukes proteinkontrollert kost til disse pasientene. I denne artikkelen får duet innblikk i hvordan et slikt kosthold ser ut."
  },
  {
    "objectID": "artikler/kosthold-institusjoner/proteinkontrollert.html#målgruppe",
    "href": "artikler/kosthold-institusjoner/proteinkontrollert.html#målgruppe",
    "title": "Proteinkontrollert kost",
    "section": "Målgruppe",
    "text": "Målgruppe\nPersoner med begynnende eller etablert nyresykdom er målgruppen for proteinkontrollert kost. Dietten er vanligvis ikke langvarig, og jo større restriksjon jo færre dager på dietten. Dette er også en kost som gjennomføres på sykehus under kontrollerte omgivelser og hyppig oppfølging av kvalifisert helsepersonell."
  },
  {
    "objectID": "artikler/kosthold-institusjoner/proteinkontrollert.html#matvarevalg",
    "href": "artikler/kosthold-institusjoner/proteinkontrollert.html#matvarevalg",
    "title": "Proteinkontrollert kost",
    "section": "Matvarevalg",
    "text": "Matvarevalg\nKostholdet må tilrettelegges individuelt ut i fra blodprøver, symptomer og aktuelt kosthold, samt ernæringsmessig risiko. Det vanlige er å begrense proteininntaket til 0,8-1,0 g/kg/dag. Det er mulig å redusere til 0,6g, men det krever tett oppfølging. Den lave mengden protein setter krav til at det som spises, bør være av høy biologisk kvalitet i form av kjøtt, fisk, egg og meieriprodukter. Et annet viktig element er at proteinene fordeles utover måltidene og ikke spises på en gang. Reduserer man proteininntaket, må man øke på noe annet – karbohydrater og/eller fett."
  },
  {
    "objectID": "artikler/kosthold-institusjoner/proteinkontrollert.html#utfordringer",
    "href": "artikler/kosthold-institusjoner/proteinkontrollert.html#utfordringer",
    "title": "Proteinkontrollert kost",
    "section": "Utfordringer",
    "text": "Utfordringer\nHva er så utfordringene med en proteinkontrollert kost? Dette kommer an på mengden man spiser fra før, men generelt vil det ofte bety en halvering i mengden protein, noe som kan by på store utfordringer – både ernæringsmessig, smaksmessig og tilberedning. Det er viktig å vurdere kosten opprinnelige proteininnhold for å avgjøre behovet for reduksjon, og kosten krever hyppig oppfølging og veiledning av lege og/eller klinisk ernæringsfysiolog."
  },
  {
    "objectID": "artikler/kosthold-institusjoner/proteinkontrollert.html#praktiske-råd",
    "href": "artikler/kosthold-institusjoner/proteinkontrollert.html#praktiske-råd",
    "title": "Proteinkontrollert kost",
    "section": "Praktiske råd",
    "text": "Praktiske råd\n\nHøykvalitet proteinkilder – litt til hvert måltid\nFrukt, bær og grønnsaker er ok, men unngå belgfrukter, kål, mai, avokado, tørket frukt og nøtter\nUnngå for grove kornprodukter – skjær tynne skiver\nBruk margarin/smør og sauser\nProteinfattige pålegg: honning, sunda, syltetøy, banan, agurk, salat, tomat, marmelade, sjokoladepålegg\nDessert: bær med fløte"
  },
  {
    "objectID": "artikler/kosthold-institusjoner/vaeskekontrollert.html",
    "href": "artikler/kosthold-institusjoner/vaeskekontrollert.html",
    "title": "Væskekontrollert kost",
    "section": "",
    "text": "Tilbake til kosthold i helseinstitusjoner.\nFor mye væske i kroppen gir økt belastning på organene, spesielt nyrene, som må filtrere den, og hjertet, som må pumpe alt blod gjennom kroppen. Personer som gjennomgår dialyse, behandling for nyresvikt, kan trenge væskebegrensning for å unngå for stor belastning på nyrene. Ellers vil leger ved sykehus forordne væskebegrensning når det er behov av andre årsaker, for eksempel hjertesvikt."
  },
  {
    "objectID": "artikler/kosthold-institusjoner/vaeskekontrollert.html#matvarevalg",
    "href": "artikler/kosthold-institusjoner/vaeskekontrollert.html#matvarevalg",
    "title": "Væskekontrollert kost",
    "section": "Matvarevalg",
    "text": "Matvarevalg\nVæskekontrollert kost brukes i kombinasjon med natriumredusert kost hos dialysepasienter, ascites- (væskeopphopning i buken) og hjertesviktpasienter for å hindre eller begrense væskeansamling. Et kosthold med mye salt, og dermed natrium, gir økt tørste og holder igjen vann i kroppen. Det siste gjelder spesielt pasienter med en eller annen grad av nyresvikt, da utskillelsen av natrium rammes."
  },
  {
    "objectID": "artikler/kosthold-institusjoner/vaeskekontrollert.html#utfordringer",
    "href": "artikler/kosthold-institusjoner/vaeskekontrollert.html#utfordringer",
    "title": "Væskekontrollert kost",
    "section": "Utfordringer",
    "text": "Utfordringer\nDet kan være en stor utfordring å redusere væskeinntaket i seg selv, avhengig av hvor mye man er vant til å innta. Det er viktig at natrium også reduseres, da mye salt gir økt tørste og byr på større utfordringer med væskebegrensing."
  },
  {
    "objectID": "artikler/kosthold-institusjoner/vaeskekontrollert.html#praktiske-råd-for-væskekontroll",
    "href": "artikler/kosthold-institusjoner/vaeskekontrollert.html#praktiske-råd-for-væskekontroll",
    "title": "Væskekontrollert kost",
    "section": "Praktiske råd for væskekontroll",
    "text": "Praktiske råd for væskekontroll\n\nDialysepasienter: væskeinntak bør være svarende til urinutskillelse pluss 800-1000ml per døgn\nAll væske må registreres: vann, kaffe, brus, juice, te, melk osv\nRedusere på salte matvarer som ofte fører til økt tørste\nMat med høyt væskeinnhold som suppe, vannmelon, agurk, yoghurt, sorbet/iskrem, gele og næringsdrikker må telle i regnskapet\nSpar drikke til mellom måltidene\nÅ suge på isbiter, spise syrlige matvarer eller tygge sukkerfri tyggegummi kan lindre tørste (ikke med mye søtsmak som stimulerer tørste)"
  },
  {
    "objectID": "artikler/kosthold-styrke-prinsipper.html",
    "href": "artikler/kosthold-styrke-prinsipper.html",
    "title": "Enkle prinsipper for kosthold og styrkeøkning",
    "section": "",
    "text": "Det finnes nok av artikler på utallige blogger om hvordan man skal trene for de beste resultatene. Som nybegynnere er det vanskelig å vite hvor man skal begynne når tilgangen på informasjon, god og dårlig, er bortimot ubegrenset.\nDenne artikkelen var egentlig myntet på personer som er ny innenfor styrkeidretter og da spesielt styrkeløft. Dette er en revidert versjon som kan være nyttig for alle som ønsker å bli sterkere. Denne artikkelen var også opprinnelig delt inn i tre serier som involverer Ukontrollert/kontrollert vektoppgang og styrkeøkning, vedlikehold og styrkeøkning samt vektnedgang og vedlikehold av styrke.\nDette er første del av artikkelserien, og den er ment å gi enkle pekepinner på hva man skal være opptatt av og tenke på når man er i en oppstartsfase og relativt ny innenfor styrketrening."
  },
  {
    "objectID": "artikler/kosthold-styrke-prinsipper.html#del-1---glem-vekten-å-spis-deg-sterk",
    "href": "artikler/kosthold-styrke-prinsipper.html#del-1---glem-vekten-å-spis-deg-sterk",
    "title": "Enkle prinsipper for kosthold og styrkeøkning",
    "section": "Del 1 - Glem vekten å spis deg sterk",
    "text": "Del 1 - Glem vekten å spis deg sterk\nLa meg innlede med litt personlig erfaring;\nTidligst i min relativt kortfattede (aktive) karriere innenfor styrkeløft, kom jeg traskende inn på trening med min knapt 69 kg tunge, kvisebefengte kropp. Jeg begynte å trene, og etter mine obligatoriske nybegynner-gains sa det stopp. Etter hvert fikk jeg beskjed om at nøkkelen til styrkeøkning også kom an på hva jeg spiste til daglig, og at om jeg spiste mer ville jeg sannsynligvis også bli sterkere. Dette resulterte dermed i fantastisk mye drittmat, ettersom jeg på det tidspunktet ikke hadde noen kunnskaper om kosthold. Jeg ble sterkere, jeg ble motivert for å bli enda sterkere, samtidig som jeg ikke tenkte på vektklasser. Men er det egentlig så lurt som det høres ut som?\n\nPositiv energibalanse\nSom de fleste nå vet, er det sentralt for muskelvekst og dermed styrkeøkning med positiv energibalanse og rik tilgang på spesielt proteiner. Positiv energibalanse er et mål, best mulig resultater skal oppnås for å bli sterkest mulig og bli størst i klassen. For å bygge opp muskelvev etter en benhard ben-økt (sorry) holder det ikke bare med en ussel proteinshake rett etter trening. Helheten spiller inn, og jo mer opp i vekt man går, jo flere strenger vil man etter hvert ha å spille på da man vil opparbeide seg energireserver i form av glykogen og fett i form av at økt tilgang på energi er proteinbesparende.\nFor en veldig forenklet fremstilling av energibalansen, les historien om et badekar!\n\n\nHva mener jeg med proteinbesparende?\nMusklene er kort fortalt bygget opp av proteiner som igjen består av ulike aminosyrer. Ved energiunderskudd og mangel på energireserver, kan kroppen bryte ned proteiner til aminosyrer og bruke dette som energi.\nDerimot, ved tilstrekkelig energiinntak, syntese og inntak av proteiner vil musklene restitueres, styrkes og dermed vokse fortere og gjøre deg sterkere (1). Reserver bestående av karbohydrater og fett vil også hjelpe deg under treningen alt ettersom hvor intens den er. Energioverskuddet som oppnås vil også føre til forhøyede verdier av anabole hormoner som testosteron, insulin og IGF-1, mens katabole hormoner som kortisol vil holdes på et lavere nivå, dette stimulerer muskelvekst og styrkeøkning (2,3).\n\n\nSammensetning av måltidet\nVed ukritisk matinntak i denne fasen er dette kanskje ikke noe å tenke på. Men dersom man vil oppnå best mulig resultater er det viktig å tenke på hva kostholdet er sammensatt av.\nDet første man gjerne tenker på, og som jeg har nevnt flere ganger i løpet av artikkelen, er proteiner. Det pågår en evig diskusjon mellom forskere, bodybuildere og fitnessutøvere om hva som er optimalt. De steroide-befengte oksene på treningssenteret mener kanskje at 3-4 g/kg kroppsvekt er optimalt, mens forskerne mener at, for den som trener mye holder det med et inntak mellom 1,5-2 g/kg kroppsvekt. Personlig lener jeg meg fort mot 2 g/kg kroppesvekt om dagen som tilstrekkelig. I en oppstartsfase kan muligens et høyere inntak forsvares da musklene gjerne bygges raskere i denne perioden.\nVed å spise proteiner av god kvalitet vil du trenge mindre protein totalt for å dekke behovene.\nDet er også viktig å huske på at styrketrening er intensivt fysisk arbeid, og i disse lavkarbo-dager drister jeg meg fremdeles til å påstå at glykogen er essensielt for å fullføre en ordentlig styrkeøkt. Insulin hemmer utskillelsen av veksthormon, men i en review av G. Gregory Haff et al som ser på karbohydrattilskudd og styrketrening, spekulerer man i at hypoglykemi forårsaket av forhøyede insulinnivåer kan oppregulere syntesen av veksthormoner. Effektene er usikre, men dette kan dermed indirekte påvirke muskelvekst (5). Haff påpeker også at utøvere bør vurdere inntak av karbohydrater før, under og etter trening for å hemme tapet av muskelglykogen og bedre restitusjonen. Dette er prinsipper som er åpne for diskusjon da dette avhenger av intensitet, varighet, hyppighet og hvilke type trening man faktisk gjennomfører, men jeg kommer ikke til å gå videre inn på det her.\n\n\nMåltidsfrekvens\nOlympiatoppen gjennomførte et forsøk hvor de fulgte to grupper gjennom en tolv uker lang styrketreningsperiode med forskjellig måltidsfrekvens (3 måltider vs. 6 måltider/dag). De fant en signifikant større økning i styrke og volum hos gruppen som spiste 3 store måltider om dagen kontra dem som spiste 6 måltider om dagen (4). Med andre ord kan du oppnå bedre resultater ved å spise tre store måltider daglig i stedet for seks mindre som er blitt en gjenganger i forskjellige anbefalinger.\nDet er ikke dermed sagt at du bør gå over til å spise sjeldnere dersom du trives med 6 måltider om dagen, men du trenger ikke å frykte dårligere fremgang dersom du gir det et forsøk. Finn et måltidsmønster du trives med, og som tillater deg å få i deg nok mat i løpet av dagen."
  },
  {
    "objectID": "artikler/kosthold-styrke-prinsipper.html#nøkkel-tålmodighet",
    "href": "artikler/kosthold-styrke-prinsipper.html#nøkkel-tålmodighet",
    "title": "Enkle prinsipper for kosthold og styrkeøkning",
    "section": "Nøkkel: Tålmodighet",
    "text": "Nøkkel: Tålmodighet\nMine veiledere hadde kanskje rett i at et godt kosthold er nøkkelen til styrkeøkning, men et annet viktig element er tålmodighet. Gjennom en gradvis omlegging av kostholdet som gir en positiv energibalanse med fokus på proteiner i første rekke og karbohydrater og fett sekundært vil man begynne å se resultater i tillegg til at vekta vil øke stabilt.Det betyr at man kanskje har større mulighet for å stabilisere seg innenfor en vektklasse hvor man føler seg komfortabel med både kropp og styrke."
  },
  {
    "objectID": "artikler/kosthold-styrke-prinsipper.html#konklusjon",
    "href": "artikler/kosthold-styrke-prinsipper.html#konklusjon",
    "title": "Enkle prinsipper for kosthold og styrkeøkning",
    "section": "Konklusjon",
    "text": "Konklusjon\nDet er flere bakdeler med å følge denne metoden ukritisk med mindre man er nybegynner og vet hva man gjør. Dette er en metode som kanskje kan hjelpe nybegynnere eller utøvere som har slitt med skader. Har du nylig begynt med styrkeidrett og ønsker å konkurrere kan det være greit å la kroppsvekten gå litt i glemmeboken en stund, spesielt om du sliter med å legge på deg muskelmasse. Spis rikelig og tren mye med god veiledning. Dette kan bidra til å øke motivasjonen, men på en annen side vil du sannsynligvis komme til et punkt der økningen i styrke slutter å følge vektutviklingen din, og du ender opp med en vekt hvor du ikke føler deg komfortabel i det hele tatt. Det er med andre ord viktig å ikke glemme vekten bort fullstendig.\nLa meg også legge til at kosttilskudd som proteinpulver vil være tilstrekkelig i starten for å dekke protein- og energibehov. Det vil sannsynligvis ta litt tid før man stagnerer og får intense kreatin-cravings. Enda lenger tid vil det ta før man er i en periode der man vil finpusse formen og evt. skulle ha bruk for andre kosttilskudd som BCAA o.l.\n\nNok og riktig mat er nøkkelen i første omgang!\nKilder\n\nAndersen LL et al, The effect of resistance training combined with timed ingestion of protein on muscle fiber size and muscle strength, Met Clin Exp, 2005\nHouston ME, Gaining weight: the scientific basis of increasing skeletal muscle mass, Can J Appl Physiol, 1999\nLambert CP et al, Macronutrient considerations for the sport of bodybuilding, Sports Med, 2004\nRaastad T et al, Styrketrening - i teori og praksis, Gyldendal Undervisning, 2010\nHaff GG et al, Carbohydrate supplementation and resistance training, J Str Cond Res, 2003"
  },
  {
    "objectID": "artikler/kosthold-tiltak-2.html",
    "href": "artikler/kosthold-tiltak-2.html",
    "title": "Enkle tiltak som kan forbedre kostholdet ditt - del 2",
    "section": "",
    "text": "I forrige del så jeg på tre av de tingene så godt som alle er enige om når det kommer til kosthold, nemlig det å spise mer grønnsaker, mer fisk og mindre sukker. I dag ser jeg på tre ytterlige tiltak du kan innføre for å løfte kostholdet ditt til et nytt nivå.\nSom jeg nevnte sist vil enhver endring til det bedre føre til en forbedring av kostholdet sett som en helhet, så om du bare innfører et av punktene under, så vil dette være langt bedre enn ingenting.  At du får til å gjøre en endring vil også øke motivasjonen for å gjøre ytterligere endringer senere, hvertfall om du får en merkbar effekt. Så her er det bare å starte i en ende!"
  },
  {
    "objectID": "artikler/kosthold-tiltak-2.html#vann-er-den-beste-tørstedrikk",
    "href": "artikler/kosthold-tiltak-2.html#vann-er-den-beste-tørstedrikk",
    "title": "Enkle tiltak som kan forbedre kostholdet ditt - del 2",
    "section": "Vann er den beste tørstedrikk",
    "text": "Vann er den beste tørstedrikk\nDrikkevarer som jus, brus og saft inneholder mye sukker, og i flytende form vil for det første opptaket gå raskere, og påvirkningen på blodsukkeret blir større. I tillegg vet vi at karbohydrater i denne formen metter mindre enn karbohydrater i fast form, noe som gjør det lettere å spise for mye. Med tanke på at overvekt er et stadig voksende problem, vil dette være et viktig ledd i forebyggingen av både dette og sykdommene som ofte følger med overvekten.\nÅ velge lettvarianter, der sukkeret er erstattet med andre søtningsmidler vil være fornuftig, men det vil samtidig være lurt å begrense mengdene. De fleste tåler disse søtningsstoffene i de mengdene de normalt inntas, men om du er storforbruker av f.eks. lettbrus kan det være en god ide å redusere forbruket, da vi ikke kan vite sikkert om høy eksponering av kunstig søtning kan gi problemer på lang sikt.\nEn fordel med kunstig søtning, f.eks. Aspartam, er at de er mye søtere enn sukker. Dette betyr at mengdene som brukes er veldig mye mindre, og mattilsynet opererer med så høye sikkerhetsmarginer at det absolutt kan anses som trygt med et normalt inntak (ikke litervis hver dag). Personer med Føllings sykdom (fenylketonuria) bør imidlertid styre helt unna aspartam, da det er en kilde til aminosyren fenylalanin. Andre som opplever symptomer som hodepine eller lignende etter inntak av kunstig søtning kan være ekstra sensitive for disse, og kan også med fordel styre unna. Små barn bør heller ikke serveres kunstige søtningsstoffer, siden de har en mye lavere tålegrense pga lavere kroppsvekt!\nSelv om lettvarianter av saft og brus er et bedre valg enn variantene med sukker, vil det helt klart beste valget av tørstedrikk være gode gamle H2O. Vann vil være et gunstig valg, både for helsen din og for lommeboken. Å erstatte saft/brus/jus med vann til daglig, vil være et kjempetiltak for helsen din!"
  },
  {
    "objectID": "artikler/kosthold-tiltak-2.html#velg-gode-proteinkilder",
    "href": "artikler/kosthold-tiltak-2.html#velg-gode-proteinkilder",
    "title": "Enkle tiltak som kan forbedre kostholdet ditt - del 2",
    "section": "Velg gode proteinkilder",
    "text": "Velg gode proteinkilder\nProtein er det makronæringsstoffet som metter best, og et økt inntak av protein vil derfor gjøre det lettere å begrense energiinntaket. Dette vil blant annet bidra til å forebygge overvekt. Kvaliteten på proteinkildene er viktig, og her kan man gjøre både gode og mindre gode valg!\nDet er fem matvaregrupper som er regnet som fullverdige proteinkilder, noe som betyr at de inneholder tilstrekkelig av de essensielle aminosyrene til å holde proteinsyntesen i gang. Jeg anbefaler at man tilstreber å spise mat fra hvertfall en av disse gruppene hver dag, slik at man sikrer et tilfredsstillende inntak av essensielle aminosyrer. De fem matvaregruppene er\nkjøtt, fisk, egg, meieriprodukter og soya. Meieriprodukter er uaktuelt for mange på grunn av allergier og intoleranser, og soya er heller ikke en basismatvare hos de fleste. Derfor vil jeg legge fokus på de tre første.\nEgg er en ypperlig proteinkilde, og inneholder også de aller fleste mikronæringsstoffene. Av denne grunn kan man med fordel inkludere egg i kostholdet flere ganger i uken! Tidligere ble det advart mot et høyt inntak av egg fordi eggeplommen inneholder en del kolesterol, men etterhvert som man fant ut at kolesterolmengden i maten har en minimal innvirkning på kolesterolnivået i blodet ble imidlertid egg friskmeldt.\nKjøtt og fisk er for mange ensbetydende med blandingsprodukter som kjøttkaker, kjøttdeig, fiskeboller og fiskepinner. Innholdet av kjøtt og fisk i disse er ofte veldig lavt (det skal oppgis på innholdsfortegnelsen), og det tilsettes blant annet en del stivelse og tilsetningsstoffer i stedet. Proteininnholdet i rene produkter fra kjøtt og fisk ligger rundt 18-25g/100g, men i blandingsproduktene er innholdet langt lavere.\nVed å fortrinnsvis velge rene produkter som fiskefilet, reker/scampi, biff, koteletter og lignende vil du for det første få i deg mer protein av høy kvalitet. I samme slengen får du i deg mindre tilsetningsstoffer, og en høyere andel protein vil bidra til å redusere mengden som skal til for at du skal bli mett. Om du ønsker å ta det et hakk videre, så velger du villfisk og økologisk kjøtt fra dyr som har beitet ute. Disse har en bedre fettsyresammensetning, med blant annet en høyere andel omega-3.\nÅ velge økologisk vil ofte medføre at maten blir dyrere, og for de som ikke tar seg råd til dette så vil man likevel få en veldig god effekt av å velge rene fremfor bearbeidede produkter av kjøtt og fisk."
  },
  {
    "objectID": "artikler/kosthold-tiltak-2.html#tilskudd-av-omega-3",
    "href": "artikler/kosthold-tiltak-2.html#tilskudd-av-omega-3",
    "title": "Enkle tiltak som kan forbedre kostholdet ditt - del 2",
    "section": "Tilskudd av omega-3",
    "text": "Tilskudd av omega-3\nEt riktig forhold mellom omega-3 og omega-6 er essensielt for å opprettholde en god helse. I et vestlig kosthold får vi i oss veldig mye omega-6, så her er det for mange et stort forbedringspotensiale.\nEn ting man kan gjøre er å redusere inntaket av omega-6. Dette vil innebære et redusert inntak av planteoljer rike på disse fettsyrene, som soyaolje, solsikkeolje og maisolje.Det å redusere kornforbruket bidrar også positivt på dette forholdet, da korn er en av hovedkildene til omega-6.\nForholdet mellom omega-3 og omega-6 kan også forbedres ved å øke inntaket av omega-3. Et økt forbruk av fisk, fortrinnsvis fet fisk, vil være fornuftig. Samtidig vet vi at folk flest ikke spiser så mye fisk som de gjerne burde gjort, så da kan det være på sin plass å vurdere et kosttilskudd.\nHelsemyndighetene har i lang tid anbefalt at man tar en spiseskje tran daglig, noe som absolutt vil være lurt. Det finnes også andre alternativer som selolje, lakseolje og krillolje, som har et lavere innhold av blant annet A-vitamin. Ved høyt forbruk av omega-3-tilskudd kan det derfor være en fordel å velge en av disse fremfor tran. I alle tilfeller vil det være lurt å velge et tilskudd i flytende form, siden det da vil være enklere å oppdage om oljen er harsk enn dersom den er inni en kapsel."
  },
  {
    "objectID": "artikler/krampe.html",
    "href": "artikler/krampe.html",
    "title": "Hvorfor får man krampe?",
    "section": "",
    "text": "Det er ikke uvanlig å se idrettsutøvere og mosjonister som opplever kramper under trening og konkurranser. Andre opplever nattekramper, og da ofte i leggene, noe som kan forstyrre nattesøvnen. Krampe er noe mange opplever fra tid til annen, og det kan være både smertefullt og plagsomt. Det er forholdsvis lite forskning på fenomenet og man er ennå ikke helt sikre på hva som gjør at det oppstår, da mange faktorer spiller inn. Denne artikkelen tar for seg hva kramper er, årsaker til kramper og hva man kan gjøre for å forebygge og behandle kramper."
  },
  {
    "objectID": "artikler/krampe.html#hva-er-kramper",
    "href": "artikler/krampe.html#hva-er-kramper",
    "title": "Hvorfor får man krampe?",
    "section": "Hva er kramper?",
    "text": "Hva er kramper?\nMuskelkramper er plutselige, ufrivillige og ofte smertefulle muskelkontraksjoner (sammentrekninger) som oftest gir seg i løpet av noen få sekunder eller minutter. Man opplever da at muskelen “knyter seg” og blir hard, uten at sammentrekningen umiddelbart vil slippe.\nKramper kan være et symptom ved flere sykdommer, særlig i nervesystemet. Det vanligste er likevel at kramper opptrer hos ellers friske personer under søvn, hos gravide eller etter langvarig og intens muskelbruk (Brodal, 2007).\nI denne artikkelen er hovedfokuset på aktivitetsrelaterte kramper hos friske individer."
  },
  {
    "objectID": "artikler/krampe.html#årsak-til-kramper",
    "href": "artikler/krampe.html#årsak-til-kramper",
    "title": "Hvorfor får man krampe?",
    "section": "Årsak til kramper",
    "text": "Årsak til kramper\nMan kjenner ikke den nøyaktige grunnen til kramper. Forskere har funnet at kramper er assosiert med repetetiv fyring av aksjonspotensialer (nerveimpulser) og at disse viser et svært likt mønster som gjentar seg konsekvent over tid (Minetto et al. 2013). Disse aksjonspotensialene ligner også på de som blir produsert under voluntære kontraksjoner (viljestyrt muskelbruk). Forskerne mener at fysiologien bak muskelkramper er dårlig forstått på grunn av deres uforutsigbare natur. Det er ikke lett å indusere kramper i en laboratorie-setting med forutsigbarhet.\nEn vanlig teori er at muskelkramper er forårsaket av dehydrering eller mangel på elektrolytter. Elektrolytter er mineraler med elektrisk ladning i blod og andre kroppsvæsker. Balansen mellom de ulike elektrolyttene er viktig å opprettholde siden de regulerer bl.a. mengden væske i kroppen, surhetsgrad, muskelaktivitet og en rekke helt sentrale prosesser i kroppen. De viktigste elektrolyttene er natrium, kalium, kalsium, magnesium, klor og bikarbonat.\nSelv om det ikke er noen bevis for at dehydrering eller elektrolyttmangel er årsaken til muskelkramper kan man ikke totalt utelukke at dette kan være en medvirkende faktor (Schwellnus, 2009).\nI artikkelen til Minetto (2013) nevnes disse som de viktigste risikofaktorene for krampe:\n\nen historie med kramper i familien\ntidligere forekomst av kramper under eller etter trening\nøkt treningsintensitet og varighet\nmanglende treningsgrunnlag for aktivitet."
  },
  {
    "objectID": "artikler/krampe.html#hva-forskningen-sier-om-risikofaktorer-og-årsaker",
    "href": "artikler/krampe.html#hva-forskningen-sier-om-risikofaktorer-og-årsaker",
    "title": "Hvorfor får man krampe?",
    "section": "Hva forskningen sier om risikofaktorer og årsaker",
    "text": "Hva forskningen sier om risikofaktorer og årsaker\n\nScwellnus (2011) undersøkte risikofaktorer assosiert med muskelkramper blant 49 deltakere i et 56 km langt konkurranseløp. Man kartla muskelsmerter i legger, hamstrings og quadriceps før løpet, samt serum kreatinkinase-aktivitet. 20 deltakere rapportere om kramper underveis i løpet eller innen 6 timer etter løpet. Man fant da at risikofaktorer for krampe var tidligere opplevde kramper, raskere løpshastighet i starten av av løpet, og en høyere kreatinkinase-aktivtet forut for løpet. Høyrere kreatinkinase-aktivitet er en indikator for muskelskade.\nSchwellnus, Drew, Collins (2011) undersøkte 210 utøvere i et triathlonløp der 43 individer rapporterte om kramper underveis i løpet. Man fant ingen signifikant forskjell mellom gruppene når man så på serum elektrolyttkonsentrasjon og endringer i kroppsvekt, og konkluderte med at dehydrering og elektrolyttkonsentrasjon ikke er en årsak til muskelkramper under aktivitet. Høyere intensitet og raskere tempo underveis i løpet var derimot større risikofaktorer\nI en studie av Shang G, Collins M, Schwellnus MP (2011) undersøkte man 433 deltakere i et triathlonløp. Man fant da at kramper var vanligere hos lengre og tyngre individer, hos de med tidligere skader på leddbånd eller sener, hos personer som holdt svært høy intensitet under løpet, samt hos de med en historie med kramper i familien.\nSchwellnus et al. (2004) fant at Hamstring (bakside lår), Quadriceps (forside lår), og Gastrocnemius (legg) utgjorde 95 % av krampetilfellene under et 56 km langt konkurranseløp. Det er også interessant at aktivitetsrelaterte muskelkramper hovedsakelig forekom i musklene som ble utfordret i stor grad under løpingen. Resultatene i denne studien støtter ikke hypotesen om at aktivitetsrelaterte muskelkramper er assosiert med endringer i serum elektrolyttkonsentrasjon eller endringer i væskebalanse under et langdistanseløp.\nMinetto et al. (2013) beskriver to hypoteser som omhandler om kramper er av sentral eller perifer opprinnelse (sentralnervesystemet/perifere nervesystem). Hypotesen om sentral opprinnelse går ut på at kramper er et resultat av hyper-eksitabilitet av motoriske nerveceller, og at årsaken stammer fra motorisk cortex (hjernebarken) eller ryggraden. Hypotesen om perifer opprinnelse sier at kramper er et resultat av spontane utslipp fra motoriske nerver eller unormal eksitasjon fra motoriske aksoner.\n\nDet er for øyeblikket ingen konsensus om hvilken hypotese som er korrekt, da mange av observasjonene kan forklares av flere hypoteser. Forfatterne gjør likevel oppmerksom på at nyere studier som involverer bruk av nerveblokkere for å dele involveringen av de sentrale og perifere mekanismer har vist entydig at det nesten helt sikkert er et sentralt engasjement til en viss grad. Hvorvidt det ikke er noen perifer involvering, er imidlertid uklart, men det er ikke urimelig å anta at en kombinasjon av sentral og perifer opprinnelse.\nHer er en oversikt over ulike faktorer som kan påvirke:\n [caption id=“attachment_4404” align=“aligncenter” width=“560”] Bildetekst: The “altered neuromuscular control” hypothesis for the development of Exercise Associated Muscle Cramping (EAMC).\n(Schwellnus MP. ,2009)[/caption]"
  },
  {
    "objectID": "artikler/krampe.html#hva-hjelper-mot-kramper",
    "href": "artikler/krampe.html#hva-hjelper-mot-kramper",
    "title": "Hvorfor får man krampe?",
    "section": "Hva hjelper mot kramper?",
    "text": "Hva hjelper mot kramper?\nBrodal (2007) bemerker at strekk av muskelen ofte er det som mest effektivt stopper krampene, og personer som opplever kramper forsøker instinktivt å strekke ut muskelen for å få den til å slappe av. Grunnen til at strekk av muskulaturen, og noen ganger massasje, er effektivt for å oppheve krampene kan være at dette aktiviserer afferente fibre som via internevroner hemmer motonevronene (Brodal, 2007).\nDen mest effektive umiddelbare behandlingen for kramper er hvile og passiv tøyning i følge Schwellnus (2008). Artikkelen hevder også at det viktigste man kan gjøre for å forebygge muskelkramper er å redusere risikoen for tidlig muskelutmattelse.\nDet er også mulig at kramper kan komme som et resultat av overaktiv muskulatur. Et vanlig eksempel på dette er Hamstrings (bakside lår) som jobber hardt over lengre tid under for eksempel løping, mens setemuskulaturen ikke bidrar nok/ er ikke sterk nok. Dermed må Hamstrings jobbe hardt både som knefleksor (bøyer) og hofteekstensor (strekker), mens den største hofteekstensoren (Gluteus maximus) underpresterer. Da kan aktiverings- og styrkeøvelser for økt kontakt og kraft i Gluteus maximus være en løsning for å styrke/aktivere muskulaturen som ikke «gjør jobben sin».\nDersom man opplever kramper under løping eller andre spesifikke aktiviteter kan det også være verdt å se på bevegelsesmønster og biomekanikk. Analyse av løpesett og muskulære balanser vil da være fornuftig for å se på lite hensiktsmessig belastning. Har man et løpesett som til stadighet stiller større krav til leggmuskulaturen fremfor å utnytte andre deler av den kinetiske kjeden, kan dette over tid medføre overbelastning og muskelskade."
  },
  {
    "objectID": "artikler/krampe.html#muskelkvalitet-og-sirkulasjon",
    "href": "artikler/krampe.html#muskelkvalitet-og-sirkulasjon",
    "title": "Hvorfor får man krampe?",
    "section": "Muskelkvalitet og sirkulasjon",
    "text": "Muskelkvalitet og sirkulasjon\nEn annen viktig faktor som er forsket lite på i sammenheng med kramper, er tilstanden i muskulatur og fascie (bindevev). Dersom det til stadighet er et suboptimalt spenningsforhold og nedsatt sirkulasjon i området krampene viser seg, kan det være en medvirkende faktor til at krampene stadig vender tilbake.\nSirkulasjon, muskelkvalitet og fasciens (bindevevets) tilstand kan alle være viktige faktorer å ta hensyn til, og kan være bakgrunnen for at flere opplever bedring av symptomene ved å få utført muskelterapi regelmessig. Det anbefales da å se på hele den kinetiske kjeden for å sikre optimal sirkulasjon og funksjon. Min erfaring med behandling av aktivitetsrelaterte kramper er at fokus på sirkulasjon og normalisering av muskelspenninger gjennom manuell behandling og tøyning er en fin start før man går over til å undersøke hvorfor krampene er oppstått i utgangspunktet.\nHer er en video som viser hvordan man kan bruke massasjerulle å optimalisere spenning og sirkulasjon. Det anbefales å benytte et noe roligere tempo enn vist i videoen for å gi vevet tid til å respondere på stimuli.\nEn studie (Hallegraeff et al. 2012) så på tøyning som forebyggende tiltak mot nattekramper hos eldre. De så på effekten av å tøye hamstrings (bakside lår) og triceps surae (bakside legg) rett før leggetid. Deltakerne bestod av 80 personer som alle var eldre enn 55 år, og de opplevd regelmessige nattekramper. Intervensjonen bestod av tøyning av legger, tøyning av kramper, og kombinert tøyning av begge.Etter 6 uker fant de en reduksjon i kramper på 35%.\nTilskudd med magnesium blir ofte nevnt som forebyggende mot kramper, men forskningen viser ingen klare bevis på at det er effektivt (Garrison et al. 2012). Å holde væskeinntaket tilstrekkelig og muligens tilføre noen elektrolytter kan være gunstig for forebygging."
  },
  {
    "objectID": "artikler/krampe.html#oppsummering",
    "href": "artikler/krampe.html#oppsummering",
    "title": "Hvorfor får man krampe?",
    "section": "Oppsummering",
    "text": "Oppsummering\nSelv om kramper ikke er skadelig, kan de være smertefulle og irriterende. Vedvarende muskelkontraksjoner, som ved langvarig utholdehentstrening, kan ofte resultere i kramper og utøvere innenfor den type idrett er naturlig nok spesielt utsatt for kramper. Det er en rekke mulige årsaker til utviklingen av kramper, og det kan være behov for en grundig undersøkelse dersom man til stadighet er plaget av det. Det er nok en rekke mulige årsaker til kramper og man må derfor se hvert enkelt tilfelle separat før man kan komme frem til årsaker og behandling.\nHer er likevel noen generelle tips for å unngå kramper:\n\nSørg for å drikke og spise godt før treningsøkten, og gjør det samme etter treningen.\nGjennomfør en god og grundig oppvarming der du kombinerer bruk av massasjerulle, dynamiske mobiliseringsøvelser og aktiveringsøvelser, samt sørger for å få opp kroppstemperaturen. Her er en fin artikkel om oppvarming skrevet av Mike Robertson.\nSørg for en jevn treningsprogresjon der du gradvis øker belastningen innenfor kroppens tåleevne.\nGjennomfør 10-20 minutter med rolig nedkjøring etter tøffere treningsøkter for å holde sirkulasjonen i gang og for å gi kroppen en gradvis tilvenning til hvile.\nHold muskelkvalitet og sirkulasjon i god stand ved regelmessig muskelterapi eller egenmassasje.\nFå undersøkt bevegelsesmåte, muskelstyrke og andre faktorer som kan bidra dersom du regelmessig opplever kramper uten å vite årsaken.\n\nReferanser:\n\nBrodal, P. (2007). Sentralnervesystemet. 4. utgave Universitetsforlaget , Oslo\nGarrison SR, Allan GM, Sekhon RK, Musini VM, Khan KM. (2012) Magnesium for skeletal muscle cramps. Cochrane Database Syst Rev. 2012 Sep 12;9:CD009402. doi: 10.1002/14651858.CD009402.pub2.\nHawke F, Chuter V, Burns J (2012) Factors associated with night-time calf muscle cramps: a case-control study. Muscle Nerve. 2013 Mar;47(3):339-43. doi: 10.1002/mus.23531. Epub 2012 Nov 21.\nHallegraeff JM, van der Schans CP, de Ruiter R, de Greef MH (2012) Stretching before sleep reduces the frequency and severity of nocturnal leg cramps in older adults: a randomised trial. Journal of Physiotherapy, Volume 58, Issue 1,\nSchwellnus MP, Drew N, Collins M. (2011) Increased running speed and previous cramps rather than dehydration or serum sodium changes predict exercise-associated muscle cramping: a prospective cohort study in 210 Ironman triathletes. Br J Sports Med. 2011 Jun;45(8):650-6. doi: 10.1136/bjsm.2010.078535. Epub 2010 Dec 9.\nSchwellnus MP, Allie S, Derman W, Collins M.(2011) Increased running speed and pre-race muscle damage as risk factors for exercise-associated muscle cramps in a 56 km ultra-marathon: a prospective cohort study. Br J Sports Med. 2011 Nov;45(14):1132-6. doi: 10.1136/bjsm.2010.082677. Epub 2011 Mar 13.\nSchwellnus MP. (2009) Cause of exercise associated muscle cramps (EAMC)–altered neuromuscular control, dehydration or electrolyte depletion? Br J Sports Med. 2009 Jun;43(6):401-8. doi: 10.1136/bjsm.2008.050401. Epub 2008 Nov 3.\nSchwellnus MP, Drew N, Collins M (2008) Muscle cramping in athletes–risk factors, clinical assessment, and management, Clin Sports Med. 2008 Jan;27(1):183-94, ix-x. doi: 10.1016/j.csm.2007.09.006.\nSchwellnus MP, Nicol J, Laubscher R, Noakes TD (2004) Serum electrolyte concentrations and hydration status are not associated with exercise associated muscle cramping (EAMC) in distance runners. Br J Sports Med. 2004 Aug;38(4):488-92.\nShang G, Collins M, Schwellnus MP.(2011) Factors associated with a self-reported history of exercise-associated muscle cramps in ironman triathletes: a case-control study. Clin J Sport Med. 2011 May;21(3):204-10. doi: 10.1097/JSM.0b013e31820bcbfd."
  },
  {
    "objectID": "artikler/kreftgaaten.html",
    "href": "artikler/kreftgaaten.html",
    "title": "En introduksjon til kreftgåten",
    "section": "",
    "text": "Kreft er noe mange kjenner til, både fra allmennkunnskap og personlig erfaringer. Nylig sirkulerte det en debatt som tok for seg sammenhengen mellom kost og kreft. Blant annet resulterte det til en artikkel her på frisk og funksjonell av Vegard Lysne. Jeg skal ikke antenne denne diskusjonen på nytt, selv om Warburg effekten, som gir grunnlaget for de metabolske forandringene vi ser i kreft (og dermed indirekte debatten om kost), er spennende og interessant – til og med interessant nok til å vinne en Nobelpris. Jeg ønsker i stedet å svare på noen tilsynelatende enkle spørsmål: Hva er kreft? Hvordan oppstår kreft? Hvorfor har vi ikke løst “kreftgåten” ennå? Det er sannsynligvis mange misforståelser blant folket om kreft, og kanskje du kan bidra til å bringe fram en bedre forståelse av kreft etter å ha lest denne artikkelen?"
  },
  {
    "objectID": "artikler/kreftgaaten.html#hva-er-kreft",
    "href": "artikler/kreftgaaten.html#hva-er-kreft",
    "title": "En introduksjon til kreftgåten",
    "section": "Hva er kreft?",
    "text": "Hva er kreft?\nKreft er en gruppe genetiske (men ikke nødvendigvis arvelig) sykdommer (1). Det er et resultat av skader på våre gener som gir opphav til unormale egenskaper hos celler, sånn som å dele seg uregulert og uavhengig. Tenk på kreft som en populasjon som har byttet politisk styreform til anarki. De responderer ikke på normal fysiologisk veksthemming og vokser på bekostning av nærliggende vev og kroppen generelt. Det er med andre ord en ukontrollert vekst av celler med ganske så forskjellige egenskaper sammenlignet med normale celler.\nDet er kanskje ikke så vanskelig å forestille seg at kreft ofte oppstår i vev som normalt vokser og deler seg hyppig, slik som epitelvev. Epitelvev utgjør deler våre slimhinner, kjertler og hud, og de vanligste kreftformene blant voksne menn og kvinner oppstår i epitelvev. Disse er lungekreft, brystkreft (for kvinner), prostatakreft og endetarmkreft.\nFor å låne tittelen til Harald Eia sin bok, er du født sånn eller blitt sånn? Med andre ord, er det en arvelig sykdom eller en miljømessig sykdom? Dette er ikke så lett å svare på fordi kreft ikke er en enkelt sykdom. Hvis vi forsøker å svare på spørsmålet ved å se på kreft som en helhet, hevder i hvert fall en stor studie at omtrent 65% av risikoen for kreft er forårsaket av miljø og mellom 25-42% er arvelig disposisjon. Derfor er kreft hovedsakelig en miljømessig sykdom, men det er viktig unntak til denne generaliseringen som for eksempel retinoblastoma og familiær adenomatøs polyppose. Disse kreftformene, riktignok sjeldne, har gitt viktig innsikt i vårt neste spørsmål, hvordan oppstår kreft?"
  },
  {
    "objectID": "artikler/kreftgaaten.html#etiologien-til-kreft-som-en-miljømessig-genetisk-sykdom",
    "href": "artikler/kreftgaaten.html#etiologien-til-kreft-som-en-miljømessig-genetisk-sykdom",
    "title": "En introduksjon til kreftgåten",
    "section": "Etiologien til kreft som en miljømessig genetisk sykdom",
    "text": "Etiologien til kreft som en miljømessig genetisk sykdom\nKreft er en genetisk sykdom og det er derfor nødvendig å forstå noe om DNA og vårt genetiske materiale for å begripe hvordan kreft oppstår. Det er fire fundamentale prinsipper som gjelder alle kreftformer:\n1. Ikke dødelig genetisk skade er nødvendig for kreftutvikling. Det kan først virke motstridene at skadene skal være “ikke dødelig”, men enhver dødelig celleskade vil slette de potensielle kreftcellene. Kreftcellenes genetiske materiale, og dermed funksjoner, blir modifisert av skader på DNA-nivå. Disse skadene kan være eksogen (komme utenfra) eller endogen (komme innenfra) og er “kreftfremkallende” eller karsinogene som det heter. Noen eksempler er diverse kjemikalier (f.eks. benzopyrene fra røyk), stråling (f.eks. UV stråler fra sola), virus (f.eks. human papilloma virus), arvelige mutasjoner, tilfeldige feil i replikasjon av DNA og frie radikaler fra metabolismen eller inflammasjon.\n2. Fire klasser av gener er hovedmålene for genetisk skade. Gener som stimulerer vekst, kalt proto-oncogener, gener som hemmer vekst, tumor suppressor gener, gener som regulerer programmert celledød (apoptose) og gener involvert i reparasjon av DNA. Det er, så langt jeg vet, omtrent 30 veldokumenterte oncogener og 20 tumor suppressor genes.\nDen første klassen gener inneholder den genetiske koden til å produsere diverse proteiner som stimulerer vekst. Vi kaller et skadet proto-oncogen bare oncogen, og produktet oncoprotein. På grunn av de genetiske forandringene har cellen begynt å produsere produkter som stimulerer til uregulert vekst. Det er viktig å huske på at disse oncoproteinene ikke nødvendigvis er vekstfaktorer, men kan være reseptorer til vekstfaktorene, signalproteiner i cytoplasma eller for eksempel transkripsjonfaktorer. Et velkjent eksempel er RAS genet, det hyppigste abnormale proto-oncogenet i kreft hos mennesker. Dette er sett i omtrent 15-20% av alle kreftyper. RAS er et G protein som fungerer ved å signalisere til vekst når en vekstfaktor har bundet seg til en G protein-reseptor. Noen mutasjoner (det finnes mange) i RAS genet fører til at RAS proteinet sender signaler uavhengig av signaler fra G protein-reseptoren.\nDen andre klassen, tumor suppressor gener (TSG), fungerer på en motsatt måte. Fysiologisk hemmer denne klassen vekst, og hvis genetisk skade gjør disse produktene ikke-funksjonelle klarer ikke cellen lenger å bremse vekst (vekststimulerende effekt). I motsetning til oncogener, må stort sett begge allelene (genvariantene) være skadet for at en vekststimulerende effekt skal oppstå. Et eksempel er RB genet som får sitt navn fra sin oppdagelse i retinoblastoma nevnt i begynnelsen av artikkelen. Normalt hemmer RB proteinet vekst ved å binde E2F familien med proteiner. Disse proteinene stimulerer til vekst ved å transkribere syklin E som er nødvendig for at en celle skal fortsette igjennom sin cellesyklus. Hvis RB proteinet er skadet slik at E2F familien uhemmet kan stimulere produksjon av sykliner, vil dette bidra til at cellen kan vokse og dele seg uregulert. Et interessant funn blant alle disse faktorene er human papilloma virus (HPV) sin relasjon til kreft og RB proteinet. Det viser seg at HPV type 16 produserer et protein kalt HPV E7, som binder seg til RB proteinet på samme sted om E2F vanligvis gjør og dermed virker kreftfremkallende. HPV er kjent for sin assosiasjon med livmorshalskreft hos kvinner, og om en 10 års tid kan vi se epidemiologiske resultater av HPV vaksinen mot nye tilfeller av denne krefttypen i vårt naboland, Finland.\n3. Kreft oppstår fra en celle. Etter hvert som flere genetiske skader akkumuleres vil en celle få egenskapene som behøves for å dele seg uregulert og selvstendig. Alle andre kreftceller kommer fra denne ene forgjengeren, og vi sier derfor at kreft er monoklonal.\n4. Kreft er en sykdom som krever flere trinn for å utvikle seg. Det er ikke nok at cellene greier å dele seg uregulert, men de må etter hvert invadere nærliggende vev, skaffe seg næring ved å stimulere til vekst av blodårer (angiogenese), bryte seg løs fra ekstracellulær matriks og unngå immunforsvarets kreftbeskyttende funksjon. Dessverre har mange nye krefttilfeller ervevet disse funksjonene før kreften oppdages, og på dette tidspunktet er også kreftcellene svært forskjellige fra hverandre (de er heterogene), til tross for at de stammer fra en enkelt celle.\nJeg skal ikke gå i flere detaljer om etiologien av kreft, men det bør være tydelig at det er en flertrinnsprosess som foregår over en lengre periode der både endogene og eksogene faktorer spiller en rolle. Dette er sannsynligvis årsaken til at de fleste krefttyper oppstår etter fylte 55 år. En annen grunn kan være det svekkede immunforsvaret i høyere alder."
  },
  {
    "objectID": "artikler/kreftgaaten.html#hvorfor-har-vi-ikke-løst-kreftgåten",
    "href": "artikler/kreftgaaten.html#hvorfor-har-vi-ikke-løst-kreftgåten",
    "title": "En introduksjon til kreftgåten",
    "section": "Hvorfor har vi ikke løst kreftgåten?",
    "text": "Hvorfor har vi ikke løst kreftgåten?\nDette spørsmålet kan det hende leseren har svaret på allerede: kreftgåten er ikke løsbar fordi det ikke er en gåte – det er mange gåter. Kreft er en heterogen genetisk sykdom som så klart har fellestrekk, men årsaken og mekanismene som leder til kreft er svært forskjellig fra en kreft til en annen. For eksempel kan vi i dag kurere Hodgkins lymfom, mens bukspyttkjertelkreft fremdeles er svært dødelig. Noen krefttyper utvikler seg diskret og ubemerket før den har kommet langt i sitt ødeleggende livsløp.\nEn revolusjonerede terapi mot noen krefttyper kom med legemiddelet Imatinib. Imatinib hemmer tyrosine kinase proteiner som ofte kan være involvert i stimulering av vekst. Imatinib er mest effektiv i mot en form for kronisk myelogen leukemi. Slik målrettet terapi er under utvikling og flere mekanismer utforskes for å “løse andre gåter”. Uspesifikt brukes strålingsterapi og cellegift mot kreft. Grunnen til at disse metodene kan brukes på et bredt spekter av kreftformer er fordi de målretter seg mot celler som deler seg raskt. Dette gjør også at denne typen behandling er assosiert med mange bivirkninger. Ironisk nok virker mange cellegifter ved å påføre enda mer genetisk skade på kreftcellene og, enda mer paradoksalt, er mindre effektiv mot kreft som vokser sakte. Til slutt er kirugi, ofte brukt sammen med stråling og/eller cellegift, et viktig verktøy som utvilsomt har berget mange liv."
  },
  {
    "objectID": "artikler/kreftgaaten.html#sammendrag",
    "href": "artikler/kreftgaaten.html#sammendrag",
    "title": "En introduksjon til kreftgåten",
    "section": "Sammendrag",
    "text": "Sammendrag\nKreft er en kompleks heterogen genetisk sykdom med mange faktorer som spiller inn. Kreft oppstår når ikke-dødelige genetiske skader akkumuleres til en celle får egenskapene til å danne en selvstendig populasjon som deler seg uregulert og på bekostning av kroppens friske vev. Kreftgåten har aldri vært en gåte, og det har sakte men sikkert oppstått terapeutiske metoder som virker mer spesifikt og skånsomt enn den tradisjonelle behandlingen med cellegift, stråling og kirurgi. Vår kunnskap om kreft bygges sakte opp fra flere vitenskapelige disipliner og vil fortsette å være en stor helseutfordring for mennesker verden over.\nReferanser\n\nRobbins et al. Pathologic Basis of Disease8th edition. Saunders elsevier 2009. Kap. 8"
  },
  {
    "objectID": "artikler/lavkarbo-lavfett-fokus.html",
    "href": "artikler/lavkarbo-lavfett-fokus.html",
    "title": "Lavkarbo eller lavfett, er dette riktig fokus?",
    "section": "",
    "text": "Stadig flere velger å legge om kostholdet til en eller annen form for lavkarbo. Etter massevis av suksesshistorier i media og rundt omkring på internett, er det ikke rart at man blir interessert og ønsker å teste selv. Å legge om til et lavkarbokosthold innebærer for de aller fleste en kraftig reduksjon i inntaket av karbohydrater, kombinert med en økning i inntaket av fett og protein.\nMen er det sånn at så lenge sammensetningen av hovednæringsstoffene (fett, protein og karbohydrat) passer din kostholdsretning, så er dette det eneste som teller? Hvis vi skal tro på alt vi leser i media, så kan det virke som om mange er av denne oppfatningen. Det er ikke jeg!\nEt moment som ofte forsvinner i kostholdsdebatten er matkvalitet. Folk henger seg opp i hvor mange gram karbohydrater eller fett en matvare inneholder, og fokuserer mindre på hvor denne matvaren kommer fra og hvordan den havnet i hyllen på butikken.\nFra lavfettleiren anbefales det ofte å redusere inntaket av kjøtt og meieriprodukter, fordi dette inneholder mye mettet fett, mens fra lavkarboleiren er det mange som er redde for å spise frukt på grunn av høyt innhold av karbohydrater. Dette er etter min mening feil vinkel å angripe problemet fra. Både fettrike og karbohydratrike matvarer kan inngå i et sunt kosthold, og alt handler om matkvaliteten!"
  },
  {
    "objectID": "artikler/lavkarbo-lavfett-fokus.html#hva-mener-jeg-med-matkvalitet",
    "href": "artikler/lavkarbo-lavfett-fokus.html#hva-mener-jeg-med-matkvalitet",
    "title": "Lavkarbo eller lavfett, er dette riktig fokus?",
    "section": "Hva mener jeg med matkvalitet?",
    "text": "Hva mener jeg med matkvalitet?\nMat som er mest mulig slik vi finner den i naturen, har den beste kvaliteten. Dette er mat som mennesket alltid har spist, og derfor er genetisk best tilpasset å spise. Med en gang vi begynner å bearbeide matvarene, vil kvaliteten synke.\nNoen eksempler:\n\nHel frukt er bedre enn produkter som tørket frukt og fruktjuice.\nPoteter er bedre enn potetprodukter som chips og pommes frites.\nRent kjøtt (med det naturlige fettet) er bedre enn kjøttprodukter, som ofte er tilsatt masse forskjellig for å få riktig konsistens og smak, samt lengre holdbarhet.\nRen fisk er bedre enn produkter som fiskekaker av samme grunn som over.\nMeierismør er bedre enn plantemargariner\n\nSetter du sammen kostholdet ditt av gode matvarer som er minst mulig bearbeidede, så er fordelingen mellom de ulike næringsstoffene i min bok underordnet, og ikke noe du nødvendigvis trenger å tenke så mye på."
  },
  {
    "objectID": "artikler/lavkarbo-lavfett-fokus.html#skal-vi-bare-glemme-næringsstoffsammensetningen",
    "href": "artikler/lavkarbo-lavfett-fokus.html#skal-vi-bare-glemme-næringsstoffsammensetningen",
    "title": "Lavkarbo eller lavfett, er dette riktig fokus?",
    "section": "Skal vi bare glemme næringsstoffsammensetningen?",
    "text": "Skal vi bare glemme næringsstoffsammensetningen?\nJeg mener for all del ikke at fordelingen mellom karbohydrater, protein og fett er uvesentlig, men dette vil ordne seg mye av seg selv når utvalget av matvarer er bra. Dersom du registrerer hva du spiser i løpet av en dag, vil du merke at det er svært vanskelig å få i seg en stor andel energi fra karbohydrater når du kutter ut ferdigprodukter og halvfabrikata. Energiandelen fra fett vil være naturlig høy så lenge du spiser variert, spesielt om du spiser en del proteinrik mat som kjøtt, fisk, egg og nøtter/frø, samt inkluderer gode oljer som kaldpresset olivenolje og kokosolje.\nVed å velge matvarer av god kvalitet vil du også dekke behovet for alle mikronæringsstoffene. Dette forutsetter selvfølgelig at energiinntaket ditt er tilstrekkelig. Eneste unntak er D-vitamin, siden dette er et vitamin vi hovedsakelig produserer selv når vi eksponeres for sollys. Det kan være en fordel å ta tilskudd av dette vitaminet i vinterhalvåret.\nVed å redusere kornforbruket og velge fett av høy kvalitet (ikke varmebehandlede oljer som soya-, solsikke- og maisolje), vil du også oppnå en bedre balanse mellom omega-3 og omega-6, noe som er sentralt når det gjelder å opprettholde en god helse!"
  },
  {
    "objectID": "artikler/lavkarbo-lavfett-fokus.html#tomme-kalorier",
    "href": "artikler/lavkarbo-lavfett-fokus.html#tomme-kalorier",
    "title": "Lavkarbo eller lavfett, er dette riktig fokus?",
    "section": "Tomme kalorier",
    "text": "Tomme kalorier\nVi hører ofte snakk om tomme kalorier, men vet egentlig alle hva dette er? Tomme kalorier er et uttrykk som brukes for å beskrive mat som bidrar med mye energi, men lite næringsstoffer i form av vitaminer og mineraler. To gode eksempler på dette er sukker og hvitt mel, og matvarer med høyt innhold av disse bør du så godt det lar seg gjøre styre unna. Spesielt gjelder dette sukker vi får i oss gjennom drikke, som brus, saft og jus. Denne energien vil tas opp ekstra raskt, og dermed gi en kraftigere virkning på blodsukkeret enn tilsvarende mengder sukker fra mat. I tillegg metter den vesentlig dårligere. Flytende kilder til sukker bør derfor begrenses så langt det lar seg gjøre. Velg frukt foran fruktjus og saft!"
  },
  {
    "objectID": "artikler/lavkarbo-lavfett-fokus.html#man-skal-jo-også-kose-seg-litt",
    "href": "artikler/lavkarbo-lavfett-fokus.html#man-skal-jo-også-kose-seg-litt",
    "title": "Lavkarbo eller lavfett, er dette riktig fokus?",
    "section": "Man skal jo også kose seg litt!",
    "text": "Man skal jo også kose seg litt!\nEn felle mange går i når de endrer kosthold er å fullstendig nekte seg mat de er glad i. Dette kan f.eks. være brødmat eller potet, som er kjære innslag i kosten til veldig mange nordmenn. Husk at en suksessfull livsstilsendring innebærer at du klarer å følge ditt nye kosthold resten av livet, og da kommer man ikke langt med å være ekstrem.\nEtterhvert finner du kanskje ut at disse matvarene ikke er like viktige for deg som de en gang var. Ved å eksperimentere med ulike matvarer finner du fort flere ting som kan erstatte brødskiven til frokost eller poteten til middagen, og at du ikke har behov for å spise disse hver dag. Plutselig har du mange ulike måltider å variere med, og variasjon i kostholdet er bra!\nDet sier seg selv at en sunn livsstil ikke gir rom for kaker og brus hver dag, men det er ikke noe i veien for at man også kan spise dette i spesielle anledninger. Så lenge basisen i kostholdet er av bra kvalitet, og man klarer å holde seg til dette mesteparten av tiden, trenger ikke slike utskeielser å ha noen spesielt negativ innvirkning!"
  },
  {
    "objectID": "artikler/lavkarbo-lavfett-fokus.html#hvordan-skal-vi-da-på-best-mulig-måte-legge-opp-kostholdet",
    "href": "artikler/lavkarbo-lavfett-fokus.html#hvordan-skal-vi-da-på-best-mulig-måte-legge-opp-kostholdet",
    "title": "Lavkarbo eller lavfett, er dette riktig fokus?",
    "section": "Hvordan skal vi da på best mulig måte legge opp kostholdet?",
    "text": "Hvordan skal vi da på best mulig måte legge opp kostholdet?\nDet er viktig å være klar over at mennesker er ulike, og lever ulike liv. Vi trenger ikke det samme til enhver tid og det finnes ingen «one size fits all» innen kosthold. Det vi alle er enige om, er at forbruket av grønnsaker bør økes vesentlig. Utover dette blir det mest opp til individet å velge et kosthold som man kan beholde livet ut. Jeg anbefaler å holde fokuset på matkvaliteten, og ikke tenke så mye på antall gram av ditt og datt. Kosthold trenger ikke å være så komplisert!\nVelg et måltidsmønster som passer deg og din hverdag. Lukk ørene for de som forfekter gamle myter som at du må spise frokost for å sette igang forbrenningen eller spise lite og ofte for å holde den i gang. Studier viser ingen forskjeller i forbrenningen ved ulike måltidsmønstre, så her er kan du velge helt selv. Passer det deg best å spise to store måltider om dagen kan du fint gjøre dette, på samme måte som du kan velge å spise seks ganger om dagen om du syns dette er mest behagelig. Følg din egen sultfølelse!"
  },
  {
    "objectID": "artikler/lavkarbo-uanstendig.html",
    "href": "artikler/lavkarbo-uanstendig.html",
    "title": "Norum vs Fedon, er lavkarbo uanstendig?",
    "section": "",
    "text": "Kaare Norum skrev nylig en kronikk i aftenposten der han hevder at lavkarbo er uanstendig. Argumentene i kronikken går hovedsakelig ut på bærekraft og hensynet til menneskene i land med dårlig tilgang til mat. Alle kan ikke spise lavkarbo, sier Norum, noe han langt på vei har rett i. I dagens nettutgave av aftenposten dukket det opp et svar fra indremedisiner og lavkarboforkjemper Fedon Lindberg, som ikke er enig i Norums argumenter. Har begge et poeng, eller diskuterer de rett og slett ulike ting? Vi ser på argumentene!"
  },
  {
    "objectID": "artikler/lavkarbo-uanstendig.html#overvekt-og-fedme",
    "href": "artikler/lavkarbo-uanstendig.html#overvekt-og-fedme",
    "title": "Norum vs Fedon, er lavkarbo uanstendig?",
    "section": "Overvekt og fedme",
    "text": "Overvekt og fedme\nDet er ingen hemmelighet at forekomsten av overvekt og fedme øker over hele verden, det vet alle som har sett mennesker. Norum skriver i sin kronikk at dette problemet er størst i de delene av verden som spiser veldig søt og fet mat, eksemplifisert med USA og midtøsten.\nHan sier så at overvekt disponerer for en rekke følgesykdommer som diabetes, hjerte/kar-sykdom og en rekke krefttyper, noe man ikke kan argumentere mot, selv om det kan diskuteres om ikke de samme tingene som fører til fedme også fører til en del av disse problemene.\nIfølge Norum er det tre hovedårsaker til at vi velger matvarer som bidrar til overvekt:\n\n1. Pris. Usunne matvarer er som regel billige.\n2. Tilgjengelighet. Usunne varer finnes overalt og når som helst.\n3. Markedsføring. Reklame og annen markedsføring når oss hele tiden gjennom aviser, TV, gjennom sosial medier og på skoler og idrettsstevner. Nesten all matreklame er for det vi burde spise mindre av.\n\nHan mener at staten burde gå mer aktivt inn og regulere forbruket ved å legge avgifter på usunn mat, subsidiere sunn mat og legge føringer på hvor tilgjengelig denne maten skal være. Blant annet skriver han at kiosker og lignende burde forbys på kino og forsamlingslokaler.\nStaten burde sørge for å tilrettelegge forholdene for fysisk aktivitet, samt bedre utdannelsen innen helse og kosthold helt fra barneskolen av. I tillegg ønsker Norum å gjeninnføre årlig veiing av alle barn i skolealder.\nHer er det etter min mening flere ankepunkter:\n\nMyndighetene gjør allerede en innsats for å påvirke forbrukernes valg av matvarer, nemlig gjennom nøkkelhullsordningen. Denne ordningen er langt fra perfekt, noe som i stor grad skyldes at det fremdeles er stor uenighet om hva som er sunn mat. Dette må det bli en enighet om før en slik ordning vil fungere som ønsket.\nEn økt styring fra staten vil gå utover den grunnleggende friheten vi har til å velge selv.\nÅ forby kiosker på kino er helt feil ende å angripe problemet. Det er ikke det du spiser/drikker når du en gang i mellom er på kino som gjør et utslag, det er det du spiser til daglig.\nÅ tvangsveie alle skolebarn kan hjelpe oss med å oppdage overvektsproblematikk tidligere, men samtidig fører dette nødvendigvis til et økt fokus på vekt blant disse barna. Dette kan igjen gi grunnlag for mer mobbing, og et etterfølgende økt fokus på vekt og kropp."
  },
  {
    "objectID": "artikler/lavkarbo-uanstendig.html#hva-med-lavkarbo",
    "href": "artikler/lavkarbo-uanstendig.html#hva-med-lavkarbo",
    "title": "Norum vs Fedon, er lavkarbo uanstendig?",
    "section": "Hva med lavkarbo?",
    "text": "Hva med lavkarbo?\nLavkarbo viser seg i mange nye studier å være mer effektiv enn andre metoder når det gjelder vektnedgang. Dette skyldes med stor sannsynlighet kostholdets påvirkning på sult og metthet, noe som gjør det lettere å innta mindre energi, noe som fører til vektnedgang uten sult. I tillegg viser flere studier at også etablerte risikofaktorer for sykdom blir bedre når andelen karbohydrater i kosten reduseres til fordel for mer fett og protein.\nNorum sammenligner i sin kronikk lavkarbo med andre slankekurer som eggekurer, banankurer og ananaskurer. Dette sier meg at Norum ikke har brukt særlig mye energi på å sette seg inn i hva lavkarbo handler om, og anser det som en slags quick-fix. Han påpeker helt korrekt at lavkarbo fungerer fordi man spiser mindre enn man forbrenner, og dermed går ned i vekt, men når lavkarbo i større studier viser seg mer effektiv enn tradisjonelle lavfettdietter, så burde det være interesse for å finne ut hvorfor, i stedet for et behov for å tviholde på det man har tenkt i alle år.\nIfølge Norum er lavkarbo for en befolkning økologisk galt, dyrt og skadelig på sikt, og argumentene hans for dette er følgende:\n\nLavkarbokosthold er ikke bærekraftig, og karbohydrater er den viktigste energikilden i verden.\nLavkarbokosthold er økologisk galt, siden det krever mer ressurser å produsere en kg kjøtt enn en kg korn, og lavkarbo vil dermed føre til mer sult i verden.\nKarbohydratrik mat som korn og poteter er billig, mens kjøtt, fløte, ost og smør er dyrt.\nLavkarbokosthold skader klimaet. Utslippene fra en kg kjøtt er større enn utslippene fra en kg korn.\nMye mettet fett i lavkarbomat øker risikoen for hjerte/kar-sykdommer, ved at det øker kolesterolnivåene som igjen øker åreforkalkning. Det er også en sammenheng mellom rødt kjøtt og tarmkreft.\n\nFedon Lindberg svarer på disse kommentarene i sitt debattinnlegg, og her er noen av tingene han skriver:\n\nLavkarbo er ikke ensbetydende med å spise mer kjøtt. Selv om en del ekstreme varianter anbefaler dette, så gjelder det ikke alle. Man kan fint ha et variert og plantebasert kosthold med redusert karbohydratmengde. En stor studie fra Harvard viste nettopp at et slikt kosthold vil øke livslengden.\nUtviklingen av livsstilssykdommer har eksplodert i Norge, noe som fører til enorme utgifter. Skal vi i rike land bevisst spise høykarbomat i solidaritet med de landene som sliter med underernæring, når dette kan bidra til nevnte problem?\nNyere systematiske gjennomganger av litteraturen som omhandler kosthold og hjerte/kar-sykdommer støtter synet om at et middelhavskosthold med mye nøtter, grønnsaker, olivenolje, fisk og omega 3-tilskudd reduserer risikoen for sykdom. Industrielt fremstilt transfett og raske karbohydrater øker på sin side risikoen. Total fettmengde, uansett type, ser ikke ut til å ha hverken en positiv eller negativ effekt.\n\nNår det kommer til solidaritet med de landene som sliter med underernæring, har Lindberg en del punkter han mener vi bør satse på i stedet for å fokusere på å spise det han anser som dårligere mat:\n\n\nLa oss i Norge og andre rike land spise og leve sunnere og dermed redusere de enorme helseutgiftene.\n\n\n\nLa oss redusere vårt overforbruk av meningsløse ting, som dyre biler, mer klær, mobiltelefoni og dyre reiser før vi prøver å vise solidaritet ved å spise “billigere” mat som kan gjøre oss sykere.\nLa oss få sukker og hvitt mel bort fra kosten, eller i det minste redusere dette vesentlig.\nLa oss øke vårt inntak av grønnsaker, helst fra fattige land som ikke bruker oljefyring for å holde drivhusene sine varme. La oss sørge for at fattige land får slippe til uten høye tollmurer.\nLa oss anvende produksjonsmetoder som reduserer CO2-utslipp fra kjøttproduksjon (bruk av linfrø i stedet for korn i fôret til storfe fører til nesten 20 prosent reduksjon).\nLa oss ikke kaste så mye mat hver dag."
  },
  {
    "objectID": "artikler/lavkarbo-uanstendig.html#kommentarer-til-debatten",
    "href": "artikler/lavkarbo-uanstendig.html#kommentarer-til-debatten",
    "title": "Norum vs Fedon, er lavkarbo uanstendig?",
    "section": "Kommentarer til debatten",
    "text": "Kommentarer til debatten\nNorum skriver at problemet med overvekt er størst i de landene der det spises mest søt og fet mat. Her blir det for enkelt å trekke paraleller til lavkarbo eller et hvilket som helst annet fornuftig kosthold. Mat som er forbundet med disse karakteristikkene er fastfood, som typisk inneholder masse av både karbohydrater og fett, begge av dårlig kvalitet. Denne kombinasjonen er kjent for å trigge oss til å spise mye, noe som helt klart har bidratt til et økt energiinntak, uten at det kan skyldes på verken karbohydrater eller fett i seg selv, men heller på kvaliteten.\nNår man skal diskutere lavkarbo, så er det helt essensielt å være enig om hva man legger i begrepet. Her er det tydelig at Norum har bestemt seg for at lavkarbo er lik masse kjøtt og fete meieriprodukter, noe som ikke trenger å være tilfelle. Hadde man vært enige om hva man snakket om i utgangspunktet, hadde vi sluppet slike debatter som dette, der man bare ender med å snakke forbi hverandre.\nPå spørsmålet om hvorvidt lavkarbo er uanstendig, så vil jeg si at det først og fremst avhenger av hvilke matvarer man velger å spise. Om du velger å basere kostholdet sitt hovedsakelig på kjøtt, så er det klart at dette ikke er positivt verken for miljøet eller for den globale matforsyningen. Om du derimot velger å følge f.eks. Lindberg sin tilnærming, med et stort innslag av plantebasert mat som frukt og grønnsaker, samt varierte proteinkilder med det naturlig tilhørende fettet, så er saken en helt annen. Jeg syns også Lindberg har mange gode forslag til ting som bør prioriteres før vi velger å spise mat av lavere kvalitet.\nLes mer om min tilnærming til lavkarbo.\nAngående Norums uttalelser om mettet fett, kolesterol og hjertesykdom, så er bevisgrunnlaget for disse påstandene veldig svake, og nyere studier finner ingen sammenheng her. Når så mye taler imot at dette er riktig, hvorfor har vi da behov for å tviholde på slike meninger. Alle har jo forhåpentligvis folkehelse som et overordnet mål, og da kommer vi ingen vei dersom vi ikke tar hensyn til hva vitenskapen forteller oss. Hanne Storhaug har tidligere gått gjennom bevisgrunnlaget for fettanbefalingene, i en artikkel jeg virkelig kan anbefale!"
  },
  {
    "objectID": "artikler/lavkarbo-uanstendig.html#hvordan-skal-vi-så-spise",
    "href": "artikler/lavkarbo-uanstendig.html#hvordan-skal-vi-så-spise",
    "title": "Norum vs Fedon, er lavkarbo uanstendig?",
    "section": "Hvordan skal vi så spise?",
    "text": "Hvordan skal vi så spise?\nKaare Norum har sin oppfatning av hva som er et sunt kosthold, og han oppsummerer dette i slutten av kronikken sin:\n\nHer er det for meg klart at Som lege og ernæringsforsker har jeg alltid ment, og mener fortsatt at grovt brød til frokost, lunsj og kvelds og kokte poteter og gulrøtter til middag er både sunt og riktig å spise\n\nFedon Lindberg på sin side sverger til et middelhavskosthold med lavglykemiske karbohydrater. Han skriver at:\n\nEtter min mening er målet hverken lavkarbo eller høykarbo, men smart-karbo og likeså smart-fett, ikke høyfett eller lavfett. Kvalitet betyr mer enn bare mengde. Så må den enkelte finne ut hva som gir en best helse, sunnere vekt og ikke minst større matglede.\n\nJeg har tidligere skrevet et blogginnlegg for Sunt Hjemder jeg tok opp om fordelingen av makronæringsstoffene er det riktige fokuset i jakten på et sunt kosthold.\nJeg vil påstå at valg av matvarer, og hvordan disse er bearbeidet er viktigere enn hvordan fordelingen av næringsstoffene er. Om du baserer kostholdet ditt på grønnsaker, frukt, nøtter og bær, varierte proteinkilder som kjøtt, fisk, egg og meieriprodukter og fett fra naturlige kilder som kaldpressede oljer og fete meieriprodukter, så har du i mine øyne et veldig sunt kosthold som dekker alle behovene for næringsstoffer. Om du velger å spise andre ting innimellom, så vil ikke dette være noe problem så lenge du spiser bra mesteparten av tiden."
  },
  {
    "objectID": "artikler/lhl-konferanse-2013.html",
    "href": "artikler/lhl-konferanse-2013.html",
    "title": "Kosthold og hjertesykdom – hvor står vi i 2013?",
    "section": "",
    "text": "24-25. januar arrangerte landsforeningen for hjerte- og lungesyke (LHL) en kostholdskonferanse med tittelen “Godt for hjertet”. Temaet var sammenhengen mellom kosthold og hjertesykdom (HKS). Hensikten var å rydde litt opp i kostholdsdebatten som har rast de siste årene, og se om vi er kommet noen steg nærmere fasiten. Mange meritterte foredragsholdere var invitert, og her kommer en oppsummering av det som ble sagt. Dette er ment å være en oppsummering av hva de ulike foredragsholderne sa, og ikke min mening om det som ble sagt.\nEttersom det over to dager var hele 20 foredrag i tillegg til en avsluttende paneldebatt, blir dette innlegget en del lengre enn vanlig!\nGeneralsekretær i LHL, Frode Jahren, innledet konferansen. Hans hovedbudskap var at den offentlige debatten har gjort folk forvirret. Lavkarbo er den ene dagen livsfarlig, mens det neste dag er det beste som finnes. Han beskrev et kosthold han selv ikke hadde noen problemer med å anbefale til LHL-medlemmene, og poengterte at dette kostholdet både kunne kalles lavkarbo og samtidig gå inn under myndighetenes matvarebaserte kostråd. Mange andre merkelapper kunne sikkert også tas i bruk. Han påpekte også at vi skal være takknemlige for at ny kunnskap potensielt kan forandre rådene vi gir, som på ingen måte er hugget i stein."
  },
  {
    "objectID": "artikler/lhl-konferanse-2013.html#helsedirektoratet-og-folkehelseinstituttet",
    "href": "artikler/lhl-konferanse-2013.html#helsedirektoratet-og-folkehelseinstituttet",
    "title": "Kosthold og hjertesykdom – hvor står vi i 2013?",
    "section": "Helsedirektoratet og Folkehelseinstituttet",
    "text": "Helsedirektoratet og Folkehelseinstituttet\nKonferansen ble ledet av den kjente twitterlegen Wasim Zahid, og ordet gikk først til representanter fra helsedirektoratet og folkehelseinstituttet.\nKnut-Inge Klepp snakket litt om Helsedirektoratets innsatsområder. Kronisk sykdom er en konsekvens av risikofaktorer, som er en konsekvens av atferd som igjen styres av bakgrunnsfaktorer som oppvekst, utdanning, arbeid og lignende. Det er først og fremst disse bakgrunnsfaktorene man ønsker å påvirke, siden det er disse som ligger til grunn for valgene vi tar.  Videre pekte han på den offentlige debatten, som i stor grad har dreiet seg om slanking. Ut ifra nyere data argumenterte han for at debatten måtte dreie seg mer over på helseaspektet, siden helseeffekten av å slanke seg utover det å redusere vekten ved fedme er diskutabel. Til slutt viste han noen tall fra den nyeste kostholdsundersøkelsen der vi blant annet kunne se at bare 14% av befolkningen følger rådene om grønnsaksinntak.\n\nVær kritisk til helseeffekten av slanking\n\nØyvind Næss fra FHI snakket om sammenhengen mellom sosiale skjevheter og forekomsten av HKS. Det er ikke nytt at forekomsten av disse sykdommene er høyere i lavere sosiale klasser, og spørsmålet Næss stiller er om dette er noe vi skal ta høyde for i forebyggingsarbeidet. Ved en høyrisikostrategi sikter man tiltakene inn på de med økt risiko, mens massestrategien siktes inn på befolkningen som helhet. Et viktig poeng er hvorvidt en massestrategisk tilnærming vil bidra til å øke de sosiale forskjellene, da det typisk er de som fra før tilhører lavrisikogruppene som også i størst grad nåes ved en slik fremgangsmåte (eksempelvis kostråd). Samtidig vil strukturelle tiltak, som f.eks. reguleringer, kunne flytte hele normalfordelingen av risikofaktorer til det bedre, og dette vil først og fremst gagne de som fra før har høy risiko.\n\nØker forskjellene jo mer vi forebygger?"
  },
  {
    "objectID": "artikler/lhl-konferanse-2013.html#epidemiologi",
    "href": "artikler/lhl-konferanse-2013.html#epidemiologi",
    "title": "Kosthold og hjertesykdom – hvor står vi i 2013?",
    "section": "Epidemiologi",
    "text": "Epidemiologi\nEpidemiologi er læren om befolkningshelse, sykdommers forløp, årsak og konsekvens, utbredelse og demografi (wikipedia). Innen ernæring omfatter dette blant annet større observasjonsstudier, kohortstudier, kostholdsundersøkelser og helsestatistikker.\n\nErnæringspolitikk og hjerte- og karsykdommenes epidemiologi\nv/Dag Thelle, professor emeritus ved Universitetet i Oslo\nThelle viste til statistikker både når det kommer til dødelighet og sykelighet av HKS. Kort oppsummert kan vi si at dødeligheten av disse sykdommene nådde toppen på midten av 70-tallet og har siden vært fallende. Sykeligheten i befolkningen har også vært fallende, og er i denne perioden redusert med 75 %. For kvinner er det imidlertid antydninger til stigende insidens.\nFor å se på effektene av kostrådene som er gitt, ble det vist til statistikker som viser at totalkolesterolet, blodtrykket og inntaket av mettet fett er noe redusert, samtidig som gjennomsnittlig BMI har økt. Vi røyker også stadig mindre.\n\n\nKausalitet og forstyrrende faktorer i epidemiologi\nv/George Davey Smith, professor ved University of Bristol\nDet er en kjent sak at observasjonsstudier kan gi grunnlag for å danne hypoteser, men ikke direkte si noe om årsak og virkning. Dette skyldes det som kalles konfunderende faktorer, som ifølge Smith i seg selv kan medføre signifikante assosiasjoner i denne typen studier. Dette kan blant annet være med å forklare hvorfor man finner ulike assosiasjoner i ulike studier, siden det kan være ulik grad av forstyrrende elementer.\nHan presenterte så tre triks for å kunne bedre tolkningen av resultater fra slike studier. Det å sammenligne med antakelig ikke-kausale faktorer som fars røyking under mors svangerskap, sammenligne med resultater fra andre studier og mendeliansk randomisering som har med gener å gjøre, som ikke vil være relatert til konfunderende faktorer."
  },
  {
    "objectID": "artikler/lhl-konferanse-2013.html#forklaringsmodeller",
    "href": "artikler/lhl-konferanse-2013.html#forklaringsmodeller",
    "title": "Kosthold og hjertesykdom – hvor står vi i 2013?",
    "section": "Forklaringsmodeller",
    "text": "Forklaringsmodeller\nHva er årsakene til hjertesykdom? Det er selvfølgelig umulig å gi et definitivt svar på dette, da det er mange faktorer som bidrar. To av foredragsholderne tok opp dette med ulike forklaringsmodeller.\n\nKolesterolmyten og mislykkede kostråd\nv/Uffe Ravnskov, dr.med og docent, Danmark\nLipidhypotesen sier at mettet fett øker kolesterolet, og at økt kolesterol så fører til aterosklerose og HKS. Ravnskov mener at det ikke er vitenskapelig belegg for å hevde at denne sammenhengen er reell.\nNår man bytter ut mettet fett med flerumettet fett så viser store observasjonsstudier at risikoen for HKS synker. Vi kan derimot ikke si hvorvidt det er reduksjonen av mettet fett eller økningen av flerumettet fett som er grunnen til disse observasjonene, eller om dette i det hele tatt har en effekt. Han påpekte at ulike populasjoner med like kolesterolnivåer har svært ulik forekomst av HKS, og at de med lavt kolesterol er åreforkalket i like stor grad som de med høyt kolesterol. Dette gjelder ifølge Ravnskov også for pasienter med familiær hyperkolesterolemi, der det heller ikke i denne gruppen er en sammenheng mellom kolesterolnivåene og sykeligheten.\nVidere ble det trukket fram store kohortstudier som Framingham der en reduksjon av kolesterolet ikke gav utslag i mindre hjertesykdom over tid. Når det gjelder studier på kolesterolsenkende medikamenter, så er det heller ingen dose-responsforhold mellom hvor mye man reduserer kolesterolet og risikoreduksjon. Risikoen reduseres like mye uavhengig av om man reduserer kolesterolet litt eller mye.\n\n\nInflammasjon som den underliggende årsaken til sykdom?\nv/Guro Valen, professor, Universitetet i Oslo\nÅreforkalkning er en kronisk inflammatorisk prosess, der blodfett og immunceller avleires inni blodårene. Årsakene til inflammasjonen kan være bakteriell, viral eller aseptisk (mekanisk skade eller lignende).\nInflammasjonen kan altså bidra til å utvikle plakk, men den kan deretter føre til det som heter plakkruptur, der innholdet i plakket kan lekke ut i blodbanen. Da koagulerer blodet, og vi får dannet en blodpropp, som deretter kan sette seg fast i en mindre åre og lage infarkt.\nFettvevet er kroppens største endokrine organ, og produserer blant annet en rekke proinflammatoriske forbindelser. På denne måten kan overvekt være med å bidra i denne prosessen."
  },
  {
    "objectID": "artikler/lhl-konferanse-2013.html#næringsstoffene",
    "href": "artikler/lhl-konferanse-2013.html#næringsstoffene",
    "title": "Kosthold og hjertesykdom – hvor står vi i 2013?",
    "section": "Næringsstoffene",
    "text": "Næringsstoffene\nMat inneholder næringsstoffer, og næringsstoffene er veldig viktige. Men hvilken rolle spiller de ulike næringsstoffene for helsen vår og sykdomsrisikoen?\n\nAnbefalingene for fett, Frankrike som eksempel\nv/Philippe Legrand, professor, Agrocampus Ouest\nNår man skal gi anbefalinger for fett er det viktig å ta hensyn til både minimumsbehovene og forebygging av eventuell sykdom ved høyt inntak. Vurderingene på disse feltene skal føre frem til en ADI-verdi, som gir grunnlag for anbefalinger.\nLegrand har vært med i utarbeidelsen av de franske anbefalingene, og uansett hvilken sykdom man tok utgangspunkt i, så er det ikke sett noen gunstige effekter av å gå under 30-35 E% fra fett. Samtidig har de også kalkulert at med gjennomsnittlig fordeling av fettsyrer må inntaket være på 30 E% for å dekke behovet for de essensielle fettsyrene. De franske anbefalingene er dermed satt til 35-40 E% fra fett.\nNår det gjelder sammenhengen mellom fett i kostholdet og kroppsvekt, er det ingen sammenheng mellom disse hos friske mennesker. For insulinresistente er det derimot sett en høyere vektøkning når fettinntaket reduseres, og i studier ser man også jevnt over best bedring av metabolsk syndrom og risikomarkørene for HKS når fettinntaket økes. Dette er likevel ikke et argument for å spise mer fett, men for å optimalisere fordelingene av makronæringsstoffene.\nFett er ikke bare fett, og vi fikk presentert en del informasjon om de ulike fettsyrene. Vi kjenner alle til omega-3 og omega-6, og vet at det bør være et fornuftig forhold mellom disse. Legrand har satt minimumsbehovet til 1 E% omega-3 og 2 E% omega-6. Også blant de mettede fettsyrene er det store individuelle forskjeller, og det er bare et fåtall av disse som potensielt skaper problemer ved opphopning. Mange av de andre har positive helseeffekter. Enumettet fett er stort sett nøytralt, men ved høyt inntak over 20 E% er det assosiert med økt risiko for HKS. Derfor er også mengdeforholdet mellom de ulike fettsyrene viktig!\n\nSkal fettinntaket økes, må de ulike fettsyrene økes proporsjonalt med hverandre\n\n\n\nTransfett i mat, fremdeles et problem?\nv/Steen Stender, professor og laboratoriedirektør, University of Copenhagen\nTidligere var transfettinntaket mye høyere enn det er i dag. Nye produksjonsmetoder har minimert innholdet av disse fettsyrene, som de fleste nå er enige om at er negative for helsen. Stender illustrerte dette med å si at transfettet innehar de dårlige egenskapene til både mettet og umettet fett, og fører til en reduksjon av HDL og økning av LDL. Samtidig forklarer ikke kolesteroleffektene hele den negative effekten av transfett, og det er indikasjoner på at transfettet kan fungere motsatt av omega-3.\nI Danmark er det lovgivning mot transfett, og produserer man mat som inneholder mer enn 2 % av fettet i form av transfett, så er strafferammen 2 år i fengsel! I Norge har vi ikke en slik lovgivning, og Stender diskuterte fordelene med en slik regulering.\nFor det første ble det poengtert at for befolkningen som helhet så er ikke transfett et stort problem, men om vi ser på subgrupper så er det små grupperinger som har et høyere inntak. Det er først og fremst hos disse en slik regulering vil ha en merkbar effekt. Fordeler med regulering er at vi ikke trenger å opplyse befolkningen om transfett, siden vi ikke eksponeres for det. Samtidig vil det ikke ha noen betydning for verken vareutvalget eller friheten til å velge hva man vil spise. Uten lovgivning må vi fortsette folkeopplysningen, samtidig som vi må fortsette å merke matvarene med innholdet av transfett. Denne tilnærmingen risikerer å ikke treffe de som er i risikogruppen.\n\n\nHvilken rolle har karbohydrater i kostholdet?\nv/Birger Svihus, professor, Universitetet for miljø- og biovitenskap\nDet totale inntaket av enkle sukkerarter hos en gjennomsnittlig nordmann er på 51 kg/år, der over halvparten kommer fra tilsatt sukker. Det totale inntaket av stivelse er beregnet til 128 kg/år, der hovedkilden er korn. Svihus påpeker at selv om karbohydrater i seg selv ikke nødvendigvis har en negativ effekt på helsen, så er de absolutt knyttet til helseproblemer når vi spiser for mye av dem.\nNår vi spiser for mye karbohydrater så kan vi omdanne overskuddet til fettsyrer i leveren, i en prosess som heter de novo lipogenese (DNL). Kapasiteten til denne prosessen viser seg å kunne overskride 500g/dag, og er dermed ikke en begrensende faktor for de fleste. Fettet som dannes her er mettede fettsyrer, og jo mer fett vi lager i leveren, jo høyere innhold får vi av triglyserider, VLDL og LDL i blodet. På denne måten kan et overskudd av karbohydrater være forbundet med en del helseproblemer. Dette snakket Elizabeth Parks mer om senere.\n\n\nHvilken rolle har proteiner i kostholdet?\nv/Margriet Westerterp-Plantenga, professor, University of Maastricht\nProteiner er et viktig makronæringsstoff, men det har både positive og negative effecter. De negative effektene ved høyt inntak rammer først og fremst blodtrykk og nyrer, mens de positive effektene inkluderer økt metthetsfølelse og økt energiforbruk. De fleste er i nitrogenbalanse ved et inntak på 0,6g/kg. Det relative proteinbehovet synker med alderen, noe som er logisk iom at proteinet først og fremst er nødvendig for vekst.\nInntak av protein endrer substratoksidasjonen i favør fett, noe som betyr at fettforbrenningen øker ved å spise mer protein. Samtidig er ikke protein = protein, som med karbohydrater og fett så finnes det også her ulike typer. Da er det selvfølgelig snakk om aminosyresammensetningen. Det er vist at ulike proteiner gir ulikt utslag på metthet.\nEt vanlig problem ved vektnedgang, er at for å opprettholde energiunderskuddet så må vi sikte på å opprettholde metthet, opprettholde energiforbruket og spare fettfri masse i størst mulig grad. Plantenga påpeker at protein gjør alle disse tingene. Proteinbehovet oppgis ofte som andel av totalt energiinntak, og anbefalingene sier generelt at 15 E% bør komme fra protein. Dette gjelder bare ved energibalanse, og det relative proteinbehovet øker i energiunderskudd. Selv om ulike proteinmengder ved kalorikontrollerte dietter ikke gir ulikt vekttap, så gir økt proteintap et høyere andelsvis fettap, noe som understreker at protein bidrar til å spare fettfri masse.\nPlantenga anbefaler derfor ikke en total økning av proteininntaket, men at man sikter mot å beholde det absolutte proteininntaket, og da må nødvendigvis andelen økes. Mengdemessig er det ifølge henne tilstrekkelig med rundt 1,2g/kg for å oppnå de ønskede effektene."
  },
  {
    "objectID": "artikler/lhl-konferanse-2013.html#kosthold",
    "href": "artikler/lhl-konferanse-2013.html#kosthold",
    "title": "Kosthold og hjertesykdom – hvor står vi i 2013?",
    "section": "Kosthold",
    "text": "Kosthold\nEtter å ha hørt litt om hvordan de ulike næringsstoffene i seg selv påvirker helsen vår, var det på tide å sette det inn i en litt større kontekst. Her følger en kort oppsummering av en rekke foredrag som tar for seg kostholdets betydning som helhet, og hvordan endringer i kostholdet påvirker oss!\n\nÅ bytte ut mettet fett med karbohydrater og risikoen for hjertesykdom\nv/Marianne Jacobsen, professor, Aarhus Universitet\nHistorisk sett har det lenge vært et mål å redusere befolkningens inntak av mettet fett, men for å redusere på noe så må vi nødvendigvis øke på noe annet for å opprettholde energibalansen. Men hva skal vi erstatte dette fettet med?\nI sin metaanalyse av studier som har sett på assosiasjoner på dette feltet viser Jacobsen klare tall på at det å erstatte et næringsstoff med et annet helt klart påvirker risikomarkører for hjertesykdom på ulike måter. Blant resultatene som ble presentert fortalte hun at det å bytte ut mettet fett med flerumettet gav en redusert risiko, men dersom karbohydrater erstattet det mettede fettet så økte risikoen. Dette bildet ble ytterligere nyansert når man tok hensyn til karbohydratenes glykemiske indeks, der lavglykemiske karbohydrater ser ut til å redusere risikoen mens de høyglykemiske gir en markant risikoøkning.\nDet er med andre ord ikke likegyldig hva som erstatter hva, og metaanalyser på området kan være vanskelig å tolke da det ofte ikke er spesifisert hva som har erstattet hva.\n\n\nKarbohydrater og fett i kostholdet\nv/Elizabeth Parks, professor,University of Texas\nKostdebatten handler hovedsakelig om kostholdets innhold av fett og karbohydrater. Parks fortalte om en intervensjon med et karbohydratrikt kosthold der man fant at blodnivåene av triglyserider skjøt i været. Dette skyldes induksjonen av DNL, som Birger Svihus fortalte om. Denne situasjonen kalles karbohydratindusert hypertriglyseridemi, og risikoen for dette er høy hos de med metabolsk syndrom eller høye fastende triglyserider. Dette vil ikke løses så lenge man fortsetter å spise mye karbohydrater.\nØkt aktivitet av DNL fører til økte nivåer av VLDL, som igjen gir økte nivåer av LDL. Jo mindre fett og mer karbohydrater man spiser, jo mer øker aktiviteten av DNL, og jo mer vil også nivåene av triglyserider og VLDL øke. Det har vært diskusjon om hvorvidt DNL skjer hos mennesker, men nå er det overbevisende dokumentasjon om at dette er tilfelle, selv om man har sett at graden av DNL varierer mye mellom enkeltindivider.\n\n\nIndividualisering av kostholdsråd\nv/Fedon Lindberg, spesialist i indremedisin\n\nVi kan mene mye om hva som er optimalt, men det som betyr noe er hva pasienten kan klare å gjennomføre. Befolkningen er ikke homogen, og vi kan ikke gi samme råd til alle!\n\nHele 73 % av befolkningen er kostholdsforvirret, men dette er ikke nødvendigvis negativt, for dette kan være de som fra før var helt uinteressert. Debatten om hva som er fornuftig å spise raser, men ifølge Lindberg kan det hele gjøres veldig enkelt med å ta utgangspunkt i følgende tre punkter:\n\nSpis mest mulig naturlig mat\nLa mesteparten komme fra planteriket\nIkke spis for mye om gangen\n\nEt poeng som ble trukket fram er at vi er biokjemisk ulike, noe som vil si at det er anatomiske og fysiologiske variasjoner i hvordan vi responderer på de ulike miljømessige faktorene. I tillegg til våre egne forutsetninger, har vi også en bakterieflora som har et mye større genom enn oss selv, som også spiller inn.\n\nDet finnes sannsynligvis ingen som er normale, de finnes bare i statistikken\n\nFedon drøftet muligheten for å gi personifiserte ernæringsråd, og nevnte tre muligheter. Vi kan teste for genetiske mutasjoner. Farmakogenomics er fagfeltet som går på hvordan gener og medikamenter interagerer, og på samme måte er nutrigenomics et stadig voksende fagfelt som tar for seg interaksjoner mellom kosthold og gener. Vi kan også bruke de over 650 kjente biomarkørene som kan måles og vi kan ta utgangspunkt i spørreskjema om kosthold/livsstil.\n\nNutrigenomics-tilnærmingen har mange potensielle fordeler og ulemper, men dette feltet er enda ikke klar for beste sendetid!\n\n\n\nEn matvare er ikke bare en matvare\nv/Anna Haug, dr. philos, Universitetet for miljø- og biovitenskap\nNæringsinnholdet i matvarene vi spiser varierer mye, og verdiene i matvaretabellen er bare å anse som gjennomsnittsverdier. Hvordan maten fremstilles har mye å si, og som et eksempel dro hun frem at seleninnholdet i maten kan økes ved å bruke kunstgjødsel eller å tilsette det i dyreforet.\nSelv har hun ved å benytte to ulike kyllingfor vist at fettsyresammensetningen i foret påvirker fettsyresammensetningen i kyllingkjøttet, som igjen påvirket fettsyresammensetningen i forsøkspersonene som spiste kyllingen.\n\n\nKosthold for vektreduksjon og vedlikehold\nv/Serena Tonstad, professor og overlege, Oslo Universitetssykehus\nBehandlingen av overvekt må i like stor grad rettes mot opprettholdelse av redusert vekt som den gjør mot selve vektnedgangen. Energireduksjon gir vektnedgang, men det kan gi utfordringer når det kommer til vedlikeholdsfasen i etterkant. Nedgangsfasen varer vanligvis rundt 6 mnd, men vedlikeholdsfasen gjelder fra her og ut livet.\nDet vanlige målet med vektreduksjonsintervensjoner er å oppnå et vekttap på minst 5 % i det lange løp. Da gjelder det å fokusere på vedlikeholdsfasen og finne løsninger som fungerer på sikt for det enkelte individet. Selv har Tonstad på seg flere hatter i løpet av sin kliniske hverdag, noe som skulle understreke viktigheten av individualisering. Hvilken sammensetning av fett og karbohydrater passer best for den enkelte, og hvilke andre faktorer bidrar til å unngå å gå opp igjen i vekt er viktige ting å ta hensyn til!\n\nSpising fyller ikke bare fysiologiske behov, og stimuleres heller ikke alltid bare av disse\n\n\n\nLavkarbo og vektreduksjon\nv/Espen Rostrup, lege og doktorgradsstipendiat, Haukeland Universitetssykehus\nVi vet at en moderat vektreduksjon gir helsegevinst, og spørsmålet Rostrup tok utgangspunkt i er hvilket verktøy vi skal bruke. Han viste til de offentlige anbefalingene for vektreduksjon, og argumenterte for at lavkarbo fint kan inngå i disse. Hans tilnærming er moderat og individtilpasset, og tar utgangspunkt i en større eller moderat reduksjon i stivelsesrike produkter, en eventuell moderasjon av fruktinntaket og et kutt av varer med tilsatt sukker. Han påpekte at et av problemene i debatten er hvordan man definerer kostholdet.\n\nLavkarbo bør inngå som et naturlig behandlingsalternativ\n\nAndre halvdel av foredraget tok oss med på en reise i lipoproteinenes verden, der han blant annet fortalte om ulike varianter av LDL-molekylet og hvordan disse spiller inn i sykdomsprosessen. En aterogen lipidprofil kjennetegnes av små, tette LDL, lav HDL og høye triglyserider. Fordelingen har imidlertid mindre å si når kolesterolet totalt sett er lavt. Det å se på totalkolesterolet eller LDL isolert er en alt for enkel løsning!\nI Rostrups eget forskningsprosjekt gav 4 ukers intervensjon med lavkarbo en positiv effekt på kolesterolet. Selv om noen av deltakerne økte sitt totalkolesterol, var den totale lipidprofilen mindre aterogen når man så litt dypere i verdiene.\n\n\nLavkarbo eller høykarbo, mye eller lite fett?\nv/Kjetil Retterstøl, overlege og førsteamanuensis, Oslo Universitetssykehus\nKetogene dietter har lenge vært brukt ved medisinresisten epilepsi hos barn, og det er identifisert mange bivirkninger av et slikt kosthold hos disse. Retterstøl har nylig gjennomført et forskningsprosjekt på sine egne studenter, der de i tre uker har intervenert med en ekstrem variant av lavkarbo. Endepunktene var total- og LDL-kolesterol, og selv om effektene viste stor individuell variasjon, hadde de fleste fått signifikant økte nivåer. Han er bekymret for at denne effekten i populsjonen vil øke forekomsten av hjertesykdom i årene som kommer.\nHan understreket at dette var snakk om en ekstremvariant, og selv om noen absolutt kunne komme godt ut av en mer moderat tilnærming så er kunnskapsgrunnlaget alt for mangelfullt til å anbefale dette i større skala. Det er for eksempel ingen studier med lavkarbointervensjoner som har sett på harde endepunkter som hjertesykdom eller hjertedød.\n\n\nSlankere og friskere med middelhavsdiett\nv/Fedon Lindberg, spesialist i indremedisin\nVi ønsker å bli slankere, men ikke på bekostning av at vi blir sykere. Lindberg repeterer det han nevnte i forrige foredrag om gjennomførbarhet, og sier at dette også gjelder på populasjonsnivå.\n\nDet at nordmenn skal slutte å spise brød er det bare å glemme\n\nDet som er viktig å fokusere på er kvaliteten på matvarene. Kvalitet foran kvantitet er mye mer gjennomførbart, og vil dermed være et mer effektivt fokusområde. Siden inflammasjon er sentralt for mange livsstilssykdommer, så må vi sikte mot et antiinflammatorisk kosthold. Isolerte effekter på kolesterolet gir ikke grunnlag for å hevde at fett eller mettet fett er noe som må reduseres.\n\nDet greske ordet diaita betyr livsstil, ikke diett\n\nDen tradisjonelle middelhavsdietten er ikke tilpasset det moderne samfunnet, og må moderniseres. Den glykemiske belastningen må reduseres for å tilpasses dagens reduserte aktivitetsnivå, og inntaket av essensielle fettsyrer må sikres. Frukt og grønnsaker nevnes ofte sammen, men dette må det bli en slutt på. Grønnsaker inneholder langt mer næringsstoffer, mens frukt på sin side inneholder mer sukker. Vi må i større grad fokusere på inntaket av grønnsaker! Dette kaller Fedon for en lavglykemisk middelhavsdiett, og argumenterer for at dette er det kostholdet som har best støtte i forskningen per i dag."
  },
  {
    "objectID": "artikler/lhl-konferanse-2013.html#kostrådene",
    "href": "artikler/lhl-konferanse-2013.html#kostrådene",
    "title": "Kosthold og hjertesykdom – hvor står vi i 2013?",
    "section": "Kostrådene",
    "text": "Kostrådene\n\nDet vitenskapelige grunnlaget for kostrådene\nv/Aage Tverdal, seniorforsker, Universitetet i Oslo\nSkal vi virkelig sitte på fasiten før vi setter i gang tiltak? Nei mener Tverdal, for når kan vi være sikker på at det vi tror er riktig? Dødeligheten av HKS er i dag en fjerdedel av det den var på 70-tallet, så noe har vi åpenbart gjort riktig. Vi røyker mye mindre enn før, noe som selvfølgelig også har spilt inn.\n\nMange sykdommer konkurrerer om en røykers liv\n\nI 2012 ble det publisert en stor rapport som heter Global Burden of Disease, som er en sammenfatning av dødsårsaker. Av de 10 øverste risikofaktorene som nevnes syv av dem kostrelaterte, så det er absolutt på sin plass å gi kostråd til befolkningen.\nStrukturelle tiltak kan, som nevnt i foredraget til Øyvind Næss, bidra til å flytte hele normalfordelingen i en befolkning. Utviklingen her i Norge viser at totalkolesterolet er redusert, andelen med høyt blodtrykk er drastisk redusert, mens gjennomsnittlig BMI har økt.\n\n\nKostrådene, hvordan dagens kunnskap oppsummert munner ut i konkrete råd?\nv/Rune Blomhoff, professor, Universitetet i Oslo\nUlike studier egner seg til ulike situasjoner. For å gi kostråd må vi derfor basere oss på mange ulike studietyper. Det kan for eksempel ikke forsvares å sette i gang randomiserte kliniske studier når det gjelder toksikologiske vurderinger.\nTidligere bla kostrådene basert på næringsstoffanbefalinger, men ettersom man nå har mer og mer forskning på matvarenivå vil rådene i større grad baseres på disse. Hovedproblemstillingen når man gir kostråd er forebygging av kroniske sykdommer, noe som eksemplifiseres med hvorvidt vi utvikler HKS når vi er 50-60 eller 80-90 år.\nSamtidig så har vi ingen fasit. Kostfaktorer påvirker epigenetiske mekanismer som kan påvirke sykdomsrisikoen på lang sikt. Her har vi ikke god oversikt enda.\n\nSpørsmålet om kausalitet mellom kosthold og sykdom er en av de vanskeligste problemstillingene i naturvitenskapen\n\nKostrådene vi har i dag bygger på store, systematiske kunnskapsoppsummeringer og er tiltenkt den friske delen av befolkningen. Samtidig er det viktig å skille mellom individrettede og populasjonsrettede kostråd. Kostrådene til den generelle befolkningen må nødvendigvis være generelle! Det er heller ikke hvert enkelt kostråd isolert som er viktig, men helheten av alt vi spiser."
  },
  {
    "objectID": "artikler/lhl-konferanse-2013.html#debatt",
    "href": "artikler/lhl-konferanse-2013.html#debatt",
    "title": "Kosthold og hjertesykdom – hvor står vi i 2013?",
    "section": "Debatt",
    "text": "Debatt\nKonferansen avsluttet med en debatt. Dag Thelle ledet diskusjonen, og i panelet satt Rune Blomhoff, Kjetil Retterstøl, Fedon Lindberg og Birger Svihus.\nKort fortalt ble debatten en uryddig affære, siden det ble tatt opp mange spørsmål om gangen og panelet ikke fikk anledning til å diskutere noen av punktene i særlig grad. Det var bred enighet innad i panelet om at det å innføre transfettlovgivning på lik linje som i Danmark ville være et positivt tiltak, samtidig som det også virket å være lite uenighet i at sukker var et problemområde, og at tiltak som vil redusere befolkningens sukkerinntak var velkommen. Her dro Svihus fram dette med å promotere kunstig søtet drikke som et godt alternativ til sukkervariantene.\nDette med å fokusere på ting man er enige om ble også poengtert av flere av debattantene, noe som er en fornuftig tilnærming til debatten. Det er tross alt mange ting alle sammen støtter, som eksempelvis det å spise mer grønnsaker, mer fisk og mindre sukker. Fedon Lindberg uttalte at dersom disse tingene kom på plass så hadde vi kommet et godt stykke på vei mot bedre folkehelse!\nRetterstøl argumenterte for å gjeninnføre 40-årsscreeningen, der man ved en screening av alle 40-åringer (eventuelt en annen alder) kunne plukke ut høyrisikoindivider. Birger Svihus la til at han også ønsket en oral glukosetoleransetest ved denne screeningen, siden dette kan identifisere personer som vil dra spesiell nytte av en karbohydratrestriksjon.\nEt siste godt poeng fra Fedon Lindberg var at helsejournalister må forstå at de har en ganske stor påvirkningskraft, og at et fokus på å øke kompetansen disse har til å tolke og formidle forskningsresultater vil bidra med å gjøre folkeinformasjonen fra media langt mer ryddig og nyttig."
  },
  {
    "objectID": "artikler/livsstil-latskap.html",
    "href": "artikler/livsstil-latskap.html",
    "title": "Dårlig livsstil - bare latskap?",
    "section": "",
    "text": "Hvorfor tar noen mennesker tilsynelatende alltid feil valg når det kommer til deres egen helse? Hvordan kan en person som er overvektig som følge av dårlige livsstilsvalg gjennom hele livet allikevel fortsette på samme måte, uten å klare å gjøre en endring? Vi vet i de aller fleste tilfeller nøyaktig hva som skal til for å oppnå en sunn livsstil og god helse. Likevel hører man ofte fra mennesker som ønsker å leve sunnere at de «har prøvd alt» og at «ingenting fungerer». Er disse menneskene rett og slett late?\nI denne artikkelen vil jeg forsøke å gi en innføring i psykologien som ligger bak det å ta et valg eller en beslutning. Jeg vil også vise hvordan våre beslutninger kan påvirkes på måter vi ikke er klar over. Jeg vil vise at påvirkningsgraden varierer fra person til person, og at evnen til å overstyre dårlige vaner også varierer. Forhåpentligvis vil jeg i løpet av artikkelen ha overbevist deg om at det å skulle gjøre sunne og riktige valg, og det å foreta en livsstilsendring, er langt ifra like enkelt for alle. For mange er det ekstremt vanskelig, og dette har lite med latskap å gjøre."
  },
  {
    "objectID": "artikler/livsstil-latskap.html#det-å-ta-en-avgjørelse",
    "href": "artikler/livsstil-latskap.html#det-å-ta-en-avgjørelse",
    "title": "Dårlig livsstil - bare latskap?",
    "section": "Det å ta en avgjørelse",
    "text": "Det å ta en avgjørelse\nÅ ta en avgjørelse handler om å velge en handling ut ifra to eller flere alternative handlinger. Det som er viktig å huske på i denne sammenheng er at de aller fleste beslutninger vi tar hver eneste dag er ubevisste. Denne typen beslutninger kan vi tenke på som beslutninger med liten «b»; avgjørelser om for eksempel hvilken radiokanal du skal høre på eller hvilken melk du skal kjøpe på butikken. I kontrast kan man tenke på store og viktige avgjørelser som Beslutninger med stor «B»; avgjørelser om for eksempel hva man ønsker å studere eller hvilket hus man skal kjøpe. Liten-b-beslutninger handler i stor grad om vaner (1); du setter på den kanalen du vanligvis hører på eller du kjøper den melken du vanligvis velger. Dette går så kjapt og automatisk at man ofte ikke engang registrerer at man har tatt en avgjørelse. Når man tenker tilbake på handlingen vil man kanskje i ettertid rasjonalisere og forklare avgjørelsen («jeg valgte den radiokanalen fordi den spiller best musikk»- dette kalles for kognitiv dissonans), men veldig ofte handler dette altså om automatisk prosesser som ikke styres bevisst.\nDenne typen avgjørelser kan være veldig nyttige fordi de virker raskt og sparer deg for energi (2). Tenk deg hvor slitsomt det hadde vært hvis du hver bidige dag måtte bevisst grublet over hver eneste handling du tok. Problemet kan derimot komme om man ønsker å endre disse handlingene; man ønsker å ta andre valg enn de man vanligvis tar. Dette kan for eksempel skje i sammenheng med en ønsket livsstilsendring."
  },
  {
    "objectID": "artikler/livsstil-latskap.html#hvorfor-gjør-vi-dårlige-valg",
    "href": "artikler/livsstil-latskap.html#hvorfor-gjør-vi-dårlige-valg",
    "title": "Dårlig livsstil - bare latskap?",
    "section": "Hvorfor gjør vi dårlige valg?",
    "text": "Hvorfor gjør vi dårlige valg?\nOver svært lang tid har økonomer og psykologer antatt at mennesker er rasjonelle vesener. Man har trodd at en person til enhver tid vil velge den handlingen som gir høyest total avkastning. Man kan for eksempel forestille seg at en person som har et høyt ønske om å gå ned i vekt vil se på verdien av det å gjøre sunne valg for å nå målet som større enn det tapet man vil oppleve ved å motstå fristelser. Så lenge verdien av det å ha en sunn livsstil oppfattes som større enn verdien av å for eksempel spise en sjokolade, vil en rasjonell person per definisjon alltid velge å motstå sjokoladen (3).\nDet er bare ett problem med denne teorien; den er feil. Det viser seg nemlig at vi mennesker (og også dyr) i veldig mange situasjoner tar direkte irrasjonelle og destruktive valg. Grunnen til dette har lite med hvor verdifullt målet er for oss, men mer med de automatiske kognitive prosessene som skjer i hodet vårt når vi presenteres med et valg, og må ta en beslutning."
  },
  {
    "objectID": "artikler/livsstil-latskap.html#kognitive-illusjoner",
    "href": "artikler/livsstil-latskap.html#kognitive-illusjoner",
    "title": "Dårlig livsstil - bare latskap?",
    "section": "Kognitive illusjoner",
    "text": "Kognitive illusjoner\n\nFør vi tar for oss kognitive illusjoner, ta en titt på denne tegningen. Hvilken av strekene er lengst? Uavhengig av om du har sett tegningen før eller ikke vil du være nødt til å konkludere med at streken til høyre ser ut som den er lengre. Men tar du en linjal og måler strekene (eller husker tilbake til forrige gang du så denne) vil du raskt innse at dette ikke er tilfelle; strekene er faktisk like lange. En viktig ting å presisere her er at hva du vet om tegningen ikke har noen som helst effekt. Uansett hvor mange ganger du har sett denne optiske illusjonen, og uansett hvor klar du er over at strekene er like lange, så vil den høyre streken alltid se lenger ut enn den venstre. Du blir rett og slett lurt av din egen hjerne, og det er ingenting du kan gjøre med det.\nDet samme skjer når du tar en avgjørelse, og på samme måte som med optiske illusjoner blir du like påvirket av kognitive illusjoner helt utenfor din kontroll. La meg bruke et eksempel fra virkeligheten for å illustrere hva jeg mener:\n\nAndelen mennesker som var villige til å være organdonor (4)\nDenne grafen viser hvor mange mennesker i ulike land som har sagt ja til å donere bort sine organer etter sin død (4). Det som er påfallende her er de store forskjellene man ser på tvers av landene. Hvordan kan det ha seg at dansker tilsynelatende er sterkt imot organdonasjon mens svensker flest er positive?\nLøsningen ligger i noe så enkelt som hvordan innbyggerne i landene har blitt inkludert i donorregisteret. I alle disse landene blir avgjørelsen om hvorvidt man ønsker å bli organdonor tatt når man søker om førerkort. I de fire landene til venstre på grafen har skjemaet inneholdt en rubrikk med setningen «kryss av i boksen dersom du ønsker å donere bort dine organer etter din død». I landene til høyre på grafen er spørsmålet stilt litt annerledes – her står det på skjemaet: «Kryss av i boksen dersom du IKKE ønsker å donere bort dine organer etter din død». I begge tilfeller har majoriteten valgt å ikke krysse av i boksen, men utfallet av avgjørelsen har vært vidt forskjellige avhengig av hvordan spørsmålet her blitt stilt.\nDette betyr i bunn og grunn at personen som har designet dette skjemaet har hatt veldig stor innflytelse over det valget hver enkelt har gjort når det kommer til organdonasjon. En avgjørelse som føles som et bevisst og informert valg er i mange tilfeller ikke mer enn en automatisk og forutsigbar respons. På denne måten kan et organdonorskjema sees på som en kognitiv illusjon som i aller høyeste grad påvirker menneskers avgjørelser helt uten at de er klar over det selv."
  },
  {
    "objectID": "artikler/livsstil-latskap.html#nåtidsskjevhet",
    "href": "artikler/livsstil-latskap.html#nåtidsskjevhet",
    "title": "Dårlig livsstil - bare latskap?",
    "section": "Nåtidsskjevhet",
    "text": "Nåtidsskjevhet\nFor å returnere til eksempelet om livsstilsendring, og valget mellom sjokolade og vektnedgang, la oss ta for oss en annen kognitiv «illusjon» (eller kognitiv bias som det kalles på fagspråket). Nåtidsskjevhet (tidsdiskontering, temporal discounting) handler om menneskers dårlige evne til å oppfatte tid, og kan direkte relateres til impulsivitet og tap av hemninger (5). Dette kan illustreres greit med dette eksempelet: Hvis du fikk velge, ville du helst mottatt 90 kroner nå med en gang, eller 100 kroner om en måned? De aller fleste vil i dette tilfellet velge å motta 90 kroner med en gang. Men hva hvis valget stod mellom 90 kroner om ett år eller 100 kroner om ett år og en måned? Her er sannsynligheten stor for at folk vil velge å motta 100 kroner om ett år og en måned. For en rasjonell person vil disse valgene oppfattes som like; én måned skiller 90 og 100 kroner. Men siden vi mennesker har en tendens til å foretrekke umiddelbar belønning klarer vi rett og slett ikke motstå tanken på å få 90 kroner umiddelbart. Er begge alternativene lenger inn i fremtiden virker det ikke så vanskelig å vente en ekstra måned uansett. Dette er nåtidsskjevhet.\nTendensen til å foretrekke umiddelbar belønning varierer fra person til person, og har mye med hver enkelt persons evne til å styre sine egne impulser å gjøre. En studie fra 2008 sammenliknet tendensene til nåtidsskjevhet hos sykelig overvektige og normalvektige personer (6). Etter å ha kontrollert for andre faktorer man vet at påvirker nåtidsskjevhet (intelligens og inntekt) kom de frem til at sykelig overvektige kvinner hadde en signifikant større preferanse for umiddelbar belønning enn normalvektige kvinner. Hos menn var det ingen signifikant forskjell mellom sykelig overvekt og normalvekt, men disse hadde allikevel større preferanse for umiddelbar belønning enn kvinnene i studien. Vi vet fortsatt lite om hvordan nåtidsskjevhet varierer fra person til person, men denne studien peker mot en mulig sammenheng mellom overvekt og nåtidsskjevhet, i hvert fall hos kvinner. Allikevel kan man ikke si noe om tendensene til nåtidsskjevhet fører til økt matinntak og overvekt, eller om økt matinntak fører til sterkere nåtidsskjevhet.\nDet vi uansett kan konkludere med, er at vi mennesker har en irrasjonell tendens til å foretrekke umiddelbare belønninger, og dette vil med stor sannsynlighet virke inn på vår evne til å prioritere sunne fremtidige valg kontra umiddelbare tilfredsstillelser."
  },
  {
    "objectID": "artikler/livsstil-latskap.html#kan-automatiske-beslutninger-overstyres",
    "href": "artikler/livsstil-latskap.html#kan-automatiske-beslutninger-overstyres",
    "title": "Dårlig livsstil - bare latskap?",
    "section": "Kan automatiske beslutninger overstyres?",
    "text": "Kan automatiske beslutninger overstyres?\nSvaret på dette spørsmålet er utvilsomt JA, vi kan overstyre våre egne automatiske avgjørelsesprosesser (7). Men hvor enkelt dette er varierer stort fra situasjon til situasjon. De automatiske prosessene som påvirker avgjørelsene vi tar hver eneste dag er sterkt basert på vaner, samt influert av ytre kognitive illusjoner. For å overstyre disse må man forholde seg bevisst og utvise viljestyrke. Bevisst viljestyrke er i likhet med de aller fleste kognitive prosesser noe alle har, men i ulik grad. Allikevel har alle en begrensing for hvor mye bevisst viljestyrke de evner å utvise. Overstyring av automatiske beslutningsprosesser fører nemlig til noe som kalles for beslutningsutmattelse (decision fatigue). For hver nye avgjørelse man tar vil kvaliteten på avgjørelsen synke; et mye brukt eksempel er at rettsdommere tar dårligere beslutninger senere på dagen (8). Det som skjer er at overstyringen av automatiske prosesser blir dårligere og dårligere, og til slutt vil automatikken ta over. Dette skjer i enda større grad om man er kognitivt redusert som følge av for eksempel stress eller inntak av alkohol (9). Eksempelvis er det mye lettere å kjøpe en kebab på vei hjem fra en fuktig kveld på byen enn å kjøpe den samme kebaben på vei til utestedet.\nDet å skulle konstant overstyre sine egne uvaner og påvirkninger fra kognitive illusjoner er derfor en lite bærekraftig metode i det lange løp. En person som til enhver tid må utvise viljestyrke for å motstå gamle usunne vaner eller impulser vil med stor sannsynlighet «sprekke» på et eller annet tidspunkt. Og grunnene til dette er ikke så enkle som at vedkommende er lat; en evig kamp mot automatiske kognitive prosesser er en kamp alle og enhver er dømt til å tape en eller annen gang.\nJeg har dessverre ingen magisk løsning på hvordan man med suksess kan foreta en livsstilsendring uten å falle tilbake til gamle vaner. Men én ting er helt klart; automatikk er ikke noe å spøke med, og kanskje er den beste løsningen på å overstyre gamle vaner å skape nye (10). Ikke før de riktige beslutningene er de som kommer automatisk vil man kunne unngå beslutningsutmattelse og konstant bruk av viljestyrke. Dette kan kanskje forklare hvordan mindre endringer i kost- og treningsvaner er enklere å vedlikeholde enn ekstreme omveltninger.\nDet aller mest optimale vil være å unngå å pådra seg dårlige vaner til å begynne med. Hvilke uvaner du eller de rundt deg har i dag er noe som vil variere stort, og dette vil også påvirke mulighetene hver enkelt person har for å kunne ta de riktige valgene. I tillegg vil man ha de ytre påvirkningene fra utallige kognitive illusjoner som til en viss grad vil kunne påvirke hvilke avgjørelser man tar. Du har rett og slett ikke så mye kontroll over dine egne handlinger som du liker å tro, og naboens kontroll kan være påvirket i enda høyere grad enn din egen.\n\nDet å skulle bortforklare menneskers dårlige avgjørelser som latskap blir rett og slett… latskap.\nReferanser:\n\nAriely, D. (2010). The Upside of Irrationality; The Unexpected Benefits of Defying Logic at Work and at Home. Harper: London.\nWood, W. & Neal, D. T. (2007). A new look at habits and the habit-goal interface. Psychological review, 114, 843-863.\nMellers, B. A., Schwartz, A. & Cooke, A. D. J. (1998). Judgment and decision making. Annual Review of Psychology, 49, 447-477.\nAriely, D. (2008). Predictably Irrational: The Hidden Forces That Shape Our Decisions. Harper: London.\nKurth-Nelson, Z., Bickel, W. & Redish, A. D. (2012). A theoretical account of cognitive effects in delay discounting. European Journal of Neuroscience, 35, 1052-1064.\nWeller, R. E., Cook III, E. W., Avsar, K. B. & Cox, J. E. (2008). Obese women show greater delay discounting than healthy-weight women. Appetite, 51, 563-589.\nHess, T. M., Queen, T. L. & Patterson, T. R. (2012). To deliberate or not to deliberate: Interactions between age, task characteristics, and cognitive activity on decision making. Journal of Behavioural Decision Making, 25, 29-40.\nDanzigera, S., Levav, J. & Avnaim-Pesso, L. (2011). Extraneous factors in judicial decisions. Proceeding of the National Academy of Sciences, 108, 6889-6892.\nGlavin, R. J. (2011). Human performance limitations (communication, stress, prospective memory and fatigue). Clinical Anaesthesiology, 25, 193-206.\nAarts, H., Paulussen, T. & Schaalma, H. (1997). Physical exercise habit: on the conceptualization and formation of habitual health behaviours. Health Education Research, 12, 363-374."
  },
  {
    "objectID": "artikler/markloft.html",
    "href": "artikler/markloft.html",
    "title": "Startposisjon og utførelse av markløft",
    "section": "",
    "text": "Markløft er en kjempebra øvelse, som virkelig har overføringsverdi til hverdagen og ikke minst til idrettsprestasjoner. Å løfte noe opp fra bakken er en grunnleggende bevegelse for mennesket, og å gjøre dette regelmessig vil gi deg mange fordeler. Her skal vi se på noen av fordelene med markløft, litt ulike varianter av øvelsen, og det som for mange vil være en ny tilnærming til startposisjonen!\nVeldig mange som trener styrke benytter seg av en eller annen variant av markløft, og utført riktig er dette helt klart en av de beste øvelsene du kan gjøre for å utvikle en funksjonell fysikk. Kreativ (les:dårlig) utførelse er imidlertid ikke spesielt uvanlig, og da kan dette være en skummel øvelse for ryggen. Skal du trene markløft, så sørg derfor for at du utfører øvelsen på en god og trygg måte!"
  },
  {
    "objectID": "artikler/markloft.html#fordeler-med-markløft",
    "href": "artikler/markloft.html#fordeler-med-markløft",
    "title": "Startposisjon og utførelse av markløft",
    "section": "Fordeler med markløft",
    "text": "Fordeler med markløft\nMarkløft setter store krav til styrken på hele baksiden av kroppen, hovedsakelig hoftemuskulaturen, som er de sterkeste musklene i kroppen. Også kjernemuskulaturen, som jobber for å stabilisere overkroppen under løftet, får kjørt seg godt. For en idrettsutøver er det hoftemusklene som genererer kraft til å både løpe fort og å hoppe høyt/langt, og i kombinasjon med kjernemusklene brukes også denne kraften både i slag, spark og kast, så å være sterk her vil være en fordel i så godt som alle idretter.\nFor den generelle helsen vil markløft også være et godt verktøy, da øvelsen forbereder deg på å løfte ting opp fra bakken, som f.eks. et barn eller tunge bæreposer. Regelmessig trening av markløft vil også belaste skjelettet, slik at det vil bidra til å forebygge beinskjørhet."
  },
  {
    "objectID": "artikler/markloft.html#utførelse-av-markløft",
    "href": "artikler/markloft.html#utførelse-av-markløft",
    "title": "Startposisjon og utførelse av markløft",
    "section": "Utførelse av markløft",
    "text": "Utførelse av markløft\nDet er flere varianter av markløft, og man må rett og slett prøve seg fram og se hvilken som føles best for den enkelte. De to hovedvariantene er “vanlig”, der man står relativt smalt med beina, og “sumo”, der man står bredt. Sumovarianten vil i større grad bruke musklene i beina, mens den vanlige bruker mer rygg. Her vil jeg ta utgangspunkt i den vanlige varianten.\nFor å finne riktig bredde på beinstillingen, er det en god tilnærming å stille deg slik du ville gjort om du skulle hoppet så høyt du klarte, og deretter trekke beina litt nærmere hverandre. Still deg deretter slik at stangen ligger rett over midtpunktet på foten din (mellom hælen og tærne). For å få tyngdepunktet på riktig sted kan det være lurt å ta av skoene, eller løfte med helt flate sko.\nFra denne posisjonen bøyer du deg ned med strake bein og strak rygg (video lenger nede), og tar tak i stangen rett utenfor beina. Press så hoften bakover mens du holder spennet i ryggen. Knærne vil nå bevege seg fremover til leggene dine treffer stangen, og lenger fram enn dette skal ikke knærne! Du kan justere dybden med hofteleddet, men ikke la knærne vandre lenger frem, da de vil komme i veien for stangen på vei opp. Press brystet fram og skuldrene bak. Dette er startposisjonen din, sørg for at den er lik for hvert løft!\nFør du løfter stangen, trekker du pusten helt ned i magen og strammer magemusklene for å stive av området rundt korsryggen. Du er nå klar til å løfte! Dra stangen opp fra gulvet uten å krumme ryggen, når stangen passerer knærne dine, skyter du frem hoften og strammer rumpen for å fullføre løftet. På vei ned gjør du det motsatte, press hoften bakover helt til stangen passerer knærne, og bøy derette i knærne for å sette stangen ned igjen på gulvet. Stangen skal bevege seg i en rett linje opp og ned, slik som på bildet!\nJeg vil anbefale at man bruker nøytralt grep, altså overhåndsgrep med begge hendene så langt det går. Når vektene begynner å bli tunge kan det bli nødvendig å snu grepet på den ene siden, noe som gjør det lettere å holde stangen. Da vil jeg anbefale at man bytter litt på hvilken vei man holder!\nKelly Starret fra mobilitywod har en video der han forklarer hvordan man bør komme inn i startposisjonen. Videoen anbefales!\n[youtube=http://www.youtube.com/watch?v=a-DJu0bEVPw]\nHer er en litt eldre video av meg som trener markløft. Den er ikke helt optimal, men kan hvertfall gi en liten pekepinn på hvordan det kan se ut!"
  },
  {
    "objectID": "artikler/markloft.html#vanlige-feil",
    "href": "artikler/markloft.html#vanlige-feil",
    "title": "Startposisjon og utførelse av markløft",
    "section": "Vanlige feil",
    "text": "Vanlige feil\nDu trenger bare å ta turen til nærmeste treningssenter for å finne noen som gjør markløft på direkte skadelige måter. Her er noen av de vanligste feilene:\n\nKrumming av ryggen. Dette ser ikke spesielt behagelig ut, og det er heller ikke spesielt fornuftig. Om du krummer ryggen, får du en ekstra stor belastning på ryggsøylen, og risikerer å skade deg. I tillegg er det ikke en spesielt effektiv måte å løfte på, og du vil klare å løfte tyngre om du lærer deg å stabilisere ryggsøylen skikkelig.\nTyngdepunktet for langt fremme. Tyngdepunktet når du løfter skal være midt under foten, eller bakover mot hælen. Det er ikke uvanlig å se folk som har tyngdepunktet frempå tærene, og til og med de som løfter hælen fra bakken i bunnposisjon.\nÅ ikke gå helt ned. Mange senker ikke stangen helt ned til gulvet, men stopper litt før og løfter opp igjen. For ryggen sin del er ikke dette spesielt gunstig, siden du da påfører den ekstra belastning i form av å bremse opp og snu hele bevegelsen mens stangen henger på ryggsøylen din.Dette punktet er omdiskutert, og mange vil si at dette ikke er noe problem. Jeg vil likevel anbefale deg å behandle hver repetisjon som et eget løft, og setter stangen ned på gulvet mellom hver gang. Det er en god grunn til at øvelsen heter deadlift på engelsk, og det er at stangen skal ligge “død” på bakken!\nÅ se overdrevet oppover. Det er ikke uvanlig å se folk trene markløft mens de ser opp i taket. Tanken bak dette er at det skal gjøre det lettere å holde ryggen strak, men neste gang du ser dette, se hva som skjer med nakken. Prøv å heller feste blikket rett fram, noe som gjør at nakken får en mer naturlig posisjon i forhold til ryggsøylen.\nOverekstensjon på toppen. Løftet er ferdig når du står oppreist med hoften presset fram. Det er ingen grunn til å lene seg så lang man klarer bakover, sånn som mange ser ut til å tro.\n\nVed å følge framgangsmåten i avsnittet over vil du unngå alle disse feilene, og utførelsen din blir mye tryggere!"
  },
  {
    "objectID": "artikler/markloft.html#avslutning",
    "href": "artikler/markloft.html#avslutning",
    "title": "Startposisjon og utførelse av markløft",
    "section": "Avslutning",
    "text": "Avslutning\nJeg håper at jeg ved dette innlegget har påvirket noen til å teste ut markløft, og at de som gjør en eller flere av de vanligste feilene klarer å rette på dette. Skal du bare trene en øvelse for styrke, så er markløft et godt valg!"
  },
  {
    "objectID": "artikler/medieskapt-kroppsideal.html",
    "href": "artikler/medieskapt-kroppsideal.html",
    "title": "Medieskapt kroppsideal som årsak til negativt selvbilde og forstyrret spiseatferd",
    "section": "",
    "text": "I vårt samfunn har medieeksponering for kroppsideal blitt en selvfølge. Det antas at skjønnhetsidealer fører til at vi prøver å etterstrebe disse , spesielt gjennom motebransjen, reklame og populærkultur.\nVisse kroppstyper og ideal blir fremhevet enten bevisst eller ubevisst. Disse er ofte kulturelt betinget – å være slank er ikke et tidløst ideal som kan fristilles fra samfunnet det oppstår i, men det spiller på viktige evolusjonære mekanismer.\nIndikatorer på evolusjonær fitness eller attråverd er signaler om at en klarer seg godt i et gitt miljø, enten på tross av eller på grunn av egenskaper. For mennesker er egenskaper som ungdom, helse og intelligens høyt verdsatt, det samme er sosial status. Vi må ikke bare vise vi har god helse, men også at vi er istand til å tilpasse oss sameksistens. Mennesker er sosiale flokkdyr, og avhengig av å kunne fungere sammen med andre mennesker. Sosial status gir makt, tilgang på ressurser og bedret evne til å finne en make eller flere.\nNår mediebildet da blir en del av samfunnet og bevisst fremviser enkelte ideal og tillegger det sosial status og attråverd kan vi komme i den situasjonen at vi skaper et virkelighetsfjernt ideal som fører til vesentlig stress for de som prøver å etterleve det.\nDet er velkjent at ungdom som eksponeres for blader der visse ideal er fremtredende, som tynne modeller er mer tilbøyelig til å være misfornøyd med sin egen kropp. Bedre blir det ikke av at bildene manipuleres, slik at personen på bildet ikke engang ser ut som seg selv når bladet kommer på trykk eller billboardet rager i bybildet. Her er det åpenbart overlappende effekter: Eksponeringen kan både komme som følge av og forsterke allerede eksisterende usikkerhet."
  },
  {
    "objectID": "artikler/medieskapt-kroppsideal.html#en-studie-fra-fiji",
    "href": "artikler/medieskapt-kroppsideal.html#en-studie-fra-fiji",
    "title": "Medieskapt kroppsideal som årsak til negativt selvbilde og forstyrret spiseatferd",
    "section": "En studie fra Fiji",
    "text": "En studie fra Fiji\nHva skjer når en befolkning som tidligere ikke har vært eksponert for de medieskapte idealene plutselig blir det? En spennende studie av dette ble gjort blant unge jente-fijier, som ble studert før og etter intensiv eksponering for helt vanlige TV-serier. Etter eksponeringen ble det rapportert om økt forekomst av spiseforstyrrelser, slanking og forsøk på å etterleve idealene som ble indirekte fremvist gjennom mediet. En slik deskriptiv studie som benytter seg av ikke-klinisk rapportering av forstyrret spiseatferd har åpenbare svakheter, men gir også spennende informasjon om subjektiv opplevelse.\nJentene i studien rapporterte økt selvbevissthet, og var veldig klar over hvordan de skilte seg fra personene i TV-seriene de fulgte med på. Denne effekten kan ha blitt forsterket av at fijiene i utgangspunktet ikke ligner på de kaukasiske personene som dominerte serien, men det fører til en rekke interessante spørsmål.\nTV begynte for alvor å bli vanlig i 1995, og etter tre års eksponering ble en gruppe jenter som nå hadde vokst opp med TV blitt intervjuet. Tradisjonelle fiji-idealer hevdes å være mer i retning av en robust og hardfør kroppstype, noe som står i sterk kontrast til de slanke skikkelsene som dominerer det vestlige mediebildet.\nSiden flere ble bevisst kroppen sin og hvordan de spiste, skulle en ikke da tro de ble mer motivert til å gjøre noe med det? Data fra 1993 og utover peker på en tredobling av overvekt blant unge fijier – en dramatisk utvikling , med en tydelig utvikling mot et mer vestlig kosthold.\nDe tidligere kulturelle faktorene som begrenset slankeatferd, bulimi og spiseforstyrrelser ble nesten umiddelbart overstyrt da TV ble allemannseie. At medier som fremviser smale kroppsideal utøver sterk påvirkningskraft på unge jenter har vært kjent lenge, men dette er den eneste studien som meg bekjent tar for seg hva som skjer i en befolkning som tidligere ikke er eksponert for disse idealene.\nSitater fra intervjuene i studien er nokså interessante:\n\n… most of the time when I watch TV… when I look at [the actresses] they… look… thin, and they do most of the things I can’t do, so I just want to lose my weight again. (s-44)\nI want to be like [Cindy Crawford]… I want to be like that, very tall, [I] want to be taller and thinner… [TV] always affects me that… I always say how thin I want to become… I wanted to become that thin, but I always tried to become that thin. (s-48)\n… the actresses and all those girls, especially those European girls, I just like, I just admire them and I want to be like them. I want their body, I want their size. I want myself to be [in] the same position as they are…. Because Fijians are, most of us Fijians are, many of us, most, I can say most, we are brought up with those heavy foods, and our bodies are, we are getting fat. And now, we are feeling, we feel that it is bad to have this huge body. We have to have those thin, slim bodies [on TV].’ (s-64)\n[TV] teaches me what I should do, and what I should not do.’ (s-26)\nCulture in Fiji normally accepts women here as big, heavy. In the TV, the women are thin… (s-58)\nMy mom wants me to look like her, like growing fat like that, but I don’t want that.’ (s-50)"
  },
  {
    "objectID": "artikler/medieskapt-kroppsideal.html#så-hvor-står-vi-i-dag",
    "href": "artikler/medieskapt-kroppsideal.html#så-hvor-står-vi-i-dag",
    "title": "Medieskapt kroppsideal som årsak til negativt selvbilde og forstyrret spiseatferd",
    "section": "Så, hvor står vi i dag?",
    "text": "Så, hvor står vi i dag?\nSelv om kroppsidealet blant unge jenter har endret seg markant, og de ikke lengre bruker mødrene og medsøstrene sine som referanser øker overvekten i befolkningen raskt. Det er et komplekst årsaksbilde, men jeg tror neppe at uoppnåelige ideal og sosial sammenligning med fiktive personer bidrar med noe positivt i så måte.\nJeg tenker umiddelbart på alle bildene og filmene av veltrente kropper ervervet med og uten bruk av prestasjonsfremmende, og måten de profileres på som en motvekt til den økende overvekten i samfunnet for øvrig. Er det virkelig motiverende, eller er det bare en del av fiksjonen som gjør oss mer ulykkelige samtidig som vi ikke gjør noe med de grunnleggende årsakene?"
  },
  {
    "objectID": "artikler/melk-helse-2.html",
    "href": "artikler/melk-helse-2.html",
    "title": "Melk og helse del 2 – bearbeiding",
    "section": "",
    "text": "Sist gang  gikk vi i dybden på melkens innhold av næringsstoffer. Denne gangen skal jeg se nærmere på hvordan melken behandles fra den forlater kuen og til den dukker opp i kjøledisken i butikken. Dette er viktig både for hvordan produktet oppleves av oss som skal drikke dem, men også av hensyn til mattryggheten."
  },
  {
    "objectID": "artikler/melk-helse-2.html#mattrygghet",
    "href": "artikler/melk-helse-2.html#mattrygghet",
    "title": "Melk og helse del 2 – bearbeiding",
    "section": "Mattrygghet",
    "text": "Mattrygghet\nMelk er en mulig vei for overføring av bakterier fra dyr til mennesker. Så lenge kuen ikke er syk, vil melken i utgangspunktet ikke inneholde bakterier, men med en gang den forlater kuen kan den kontamineres, så melk fra friske kyr kan også inneholde farlige mikroorganismer (1).\nNår det gjelder melk og mattrygghet, er det tre hovedstrategier som skal sikre at melken vi drikker ikke er farlig for oss. Disse er forbedret dyrehelse, optimale hygieniske forhold ved melking og pasteurisering (1). Redusert fare for at melkekyrne er bærere av skadelige mikroorganismer, sammen med forbedrede hygieniske forhold rundt melkingen reduserer faren for at melken kontamineres, men det gir oss samtidig ingen garanti for at melken er trygg. Små mengder patogene bakterier kan være nok til å gi sykdom, så det å begrense innholdet er ikke bra nok. Melken kan også kontamineres etter at den har forlatt kuen, så den desidert viktigste strategien for å gjøre melken mikrobiologisk trygg å drikke er pasteurisering (1)."
  },
  {
    "objectID": "artikler/melk-helse-2.html#bearbeiding-av-melk",
    "href": "artikler/melk-helse-2.html#bearbeiding-av-melk",
    "title": "Melk og helse del 2 – bearbeiding",
    "section": "Bearbeiding av melk",
    "text": "Bearbeiding av melk\nNår vi snakker om bearbeiding av melk så tenker man primært på to prosesser, nemlig pasteurisering og homogenisering. Pasteurisering er en prosess der melken varmes opp til en temperatur som er tilstrekkelig for å drepe bakterier, mens homogenisering er en mekanisk nedbrytning av fettdråpene som bidrar til at fettet blander seg bedre i melken. Mens pasteuriseringen bidrar til å gjøre melken tryggere og hindrer smittespredning, samt øker holdbarheten, er homogeniseringen primært tiltenkt å gjøre melken mer delikat ved at man unngår at fettet skiller seg fra resten av melken.\nFermentering er en tredje måte å bearbeide melken på, som i tillegg til å øke holdbarheten også gjør noe med næringsinnholdet."
  },
  {
    "objectID": "artikler/melk-helse-2.html#pasteurisering",
    "href": "artikler/melk-helse-2.html#pasteurisering",
    "title": "Melk og helse del 2 – bearbeiding",
    "section": "Pasteurisering",
    "text": "Pasteurisering\nPasteurisering er en prosess der man ved bruk av høy temperatur dreper patogene bakterier i en matvare (1). Det skilles mellom lav-, høy- og ulttrapasteurisering, som sier noe om hvilken temperatur og varighet som er brukt. Vanlig drikkemelk er lavpasteurisert, som innebærer at melken varmes opp til en temperatur på 72 grader i 15 sekunder. Ved høypasteurisering brukes det en temperatur på 90-95 grader i 2-4 minutter, og ved ultrapasteurisering snakker vi om 140-150 grader i 2-4 sekunder. Jo høyere pasteuriseringsgrad man bruker, jo mer bakterier vil drepes i prosessen.\nPasteurisering gjennomføres for å forebygge smittespredning gjennom å drepe patogene bakterier. Sykdommer som kan skyldes bakterier i melk inkluderer tuberkulose, listeria, salmonella, E-coli og streptokokker (1,2).\nSamtidig kan pasteuriseringsprosessen også påvirke bioaktive peptider som kan brytes ned ved oppvarming. Når karbohydrater og proteiner reagerer med hverandre under varmebehandling kan det også oppstå uheldige produkter, noe som spesielt er aktuelt for smakssatt melk (3). Dette skyldes at sukkermolekyler kan reagere med proteinene(4). Pasteurisering brukes også for å øke holdbarheten på melken, og er således en konserveringsmetode (2).\nRedusert fare for at melkekyrne er bærere av skadelige mikroorganismer, sammen med forbedrede hygieniske forhold rundt melkingen reduserer faren for at melken kontamineres, men kan ikke utelukke at det skjer. Små mengder patogener er nok til å skape sykdom, så å begrense mengdene er ikke nok. Pasteurisering er den meste effektive måten å sikre at melken er mikrobiologisk trygg å drikke (1).\nInnføringen av pasteurisering førte til en markant reduksjon av sykdommer relatert til melkeinntak. I USA i 1983 stod melk for 25 % av tilfellene av sykdomsutbrudd forårsaket av matkontaminering før de innførte obligatorisk pasteurisering. Ved inngangen til år 2000 stod melk for under 1 % av de samme tilfellene (1,2). Det er fremdeles mange eksempler på sykdomsutbrudd relatert til konsum av upasteurisert melk(1). I Norge er det lovfestet at melk som selges kommersielt som menneskemat skal være pasteurisert.\n\nOversikt over dokumenterte sykdomsutbrudd forårsaket av melk i USA (1)\n\nEr upasteurisert melk sunnere?\nDet er mange som, til tross for det overbevisende kunnskapsgrunnlaget bak effektene av pasteurisering, fremdeles anbefaler å konsumere upasteurisert melk, og hevder at pasteurisering er skadelig. Det er generelt mangel på dokumentasjon bak disse påstandene, men motstridende informasjon fører til at forbrukerne blir usikre (1,2).\nDet finnes studier som indikerer at det å drikke upasteurisert melk gir lavere risiko for allergi, astma, utslett og noen andre ting, men det er påpekt at dette kan skyldes konfunderende faktorer forbundet med å drive jordbruk. Barn som vokser opp på gård har generelt en lavere forekomst av allergier enn barn som vokser opp i byene. Andre studier har indikert økt forekomst ved konsum av upasteurisert melk (2).\nPasteurisering dreper laktaseproduserende bakterier, så laktoseintolerante mennesker kan tåle upasteurisert melk bedre enn pasteurisert (1). Likevel har studier blant laktoseintolerante vist at også upasteurisert melk gir de samme symptomene (2).\n\n\nHvordan påvirkes næringsinnholdet av pasteurisering?\nEt vanlig argument mot pasteurisering er at det reduserer næringsinnholdet. Det spesifiseres sjelden mer enn dette, men dette er det forsket på. Pasteurisering kan nemlig potensielt redusere innholdet av enkelte vitaminer og antioksidanter (3).\n\nEffekten av pasteurisering på innholdet av vitamin B1. Legg merke til at alle studiene utenom en ikke viser noen effekt. (2)\nEn systematisk oversiktsartikkel av 40 studier så på effekten av pasteurisering på innholdet av næringsstoffer (2). Noen vitaminer synker litt (B12, B1, B2, Folat, E), noen stiger (A), mens andre er uendret (B6). Imidlertid er resultatene litt varierende fra studie til studie, og i det store og det hele er innholdet av vitaminer minimalt påvirket. Reduksjon av B2 er den eneste effekten som kan regnes som negativt rent næringsmessig, siden melk er en kvantitativt viktig kilde til dette vitaminet (2).\n\nEffekten av pasteurisering på innholdet av vitamin B2. Også her er det enkeltutslag som påvirker konklusjonen. (2)\nDet må nevnes at metoden i de to studiene som har gitt de største utslagene har vært oppvarming til 63 grader i hele 30 minutter, altså langt mer enn det som er praksis for melken vi drikker. Når vi ser på resultatene fra de studiene der intervensjonen har vært noe som ligner på dagens pasteurisering, er utslagene ikke signifikante i noen retning, så grunnlaget for å påstå at næringsinnholdet endres er veldig svakt når vi ser på metodene som er brukt."
  },
  {
    "objectID": "artikler/melk-helse-2.html#homogenisering",
    "href": "artikler/melk-helse-2.html#homogenisering",
    "title": "Melk og helse del 2 – bearbeiding",
    "section": "Homogenisering",
    "text": "Homogenisering\nHomogenisering er en mekanisk nedbrytning av fettpartiklene. Dette bidrar til at fettet fordeles bedre i melken, og vi unngår at det dannes en fettrand på toppen. Nedbrytningen av fettet gjør melken med delikat og innbydende, men samtidig fryktes det at dette kan ha en negativ innvirkning på helsen vår. På nåværende tidspunkt vet vi rett og slett ikke nok til å si noe sikkert om dette (3)."
  },
  {
    "objectID": "artikler/melk-helse-2.html#fermentering",
    "href": "artikler/melk-helse-2.html#fermentering",
    "title": "Melk og helse del 2 – bearbeiding",
    "section": "Fermentering",
    "text": "Fermentering\nFermentering er en gammel bearbeidingsmetode som øker holdbarheten på melken. På grunn av sesongvariasjon av melkeproduksjonen var det nødvendig med metoder for å øke holdbarheten. Fermenteringen skjer ved at ulike bakterier bryter ned laktosen til ulike nedbrytningsprodukter. Ved å benytte ulike bakterier til fermenteringen kan man påvirke hvordan endeproduktet ender opp (3).\nFermentert melk har vist seg å ha positive effekter på immunsystemet, fordøyelsen og metabolismen. Den lave PHen er også antatt å redusere tømmingshastigheten fra magesekken, noe som kan bidra positivt på reguleringen av apetitten (3). Ved fermentering vil også bakteriene fordøye en del av laktosen, så folk med nedsatt laktosetoleranse kan tåle fermenterte meieriprodukter bedre."
  },
  {
    "objectID": "artikler/melk-helse-2.html#oppsummering",
    "href": "artikler/melk-helse-2.html#oppsummering",
    "title": "Melk og helse del 2 – bearbeiding",
    "section": "Oppsummering",
    "text": "Oppsummering\nFra melken kommer fra kuen og til den havner hos forbrukeren har den vært bearbeidet på flere måter. Denne behandlingen bidrar til at melken vi finner i butikken er trygg å drikke, men medfører også endring av både konsistens (homogenisering og fermentering) og innhold (pasteurisering og fermentering).\nMange mener at ubehandlet melk derfor er sunnere å drikke, og noen går også så langt at de påstår at denne bearbeidingen gjør melken farlig. Dokumentasjonen bak disse påstandene er per i dag svært dårlig, og hvis man ser an hvilke kilder som legges til grunn så er de jevnt over verken nøytrale eller av god kvalitet. Forskningen på temaet er motstridende, og det er vanskelig å konkludere. Vi kan derimot med god ryggdekning påstå at pasteurisering bidrar til redusert smittefare.\nVarierende budskap fra ulike hold bidrar likevel bidrar til at folk blir usikre på hva de skal tro på, noe som øker forvirringen i befolkningen. Per i dag er det mange gode grunner til å inkludere melk i kostholdet, mest på grunn av næringsinnholdet, og jeg vil av sikkerhetsmessige grunner anbefale å holde seg til de bearbeidede variantene.\nReferanser:\n1. Lejeune JT, Rajala-Schultz PJ: Food safety: unpasteurized milk: a continued public health threat. Clinical infectious diseases : an official publication of the Infectious Diseases Society of America 2009, 48(1):93-100.\n2. Macdonald LE, Brett J, Kelton D, Majowicz SE, Snedeker K, Sargeant JM: A systematic review and meta-analysis of the effects of pasteurization on milk vitamins, and evidence for raw milk consumption and other health-related outcomes. Journal of food protection 2011, 74(11):1814-1832.\n3. Haug A, Høstmark A, Harstad O: Bovine milk in human nutrition - a review. Lipids in Health and Disease 2007, 6(25).\n4. Haug A, Christophersen O, Høstmark A, Harstad O: Melk og helse. Tidsskr Nor Lægeforen 2007, 127:2542-2545."
  },
  {
    "objectID": "artikler/mengdetrening-2.html",
    "href": "artikler/mengdetrening-2.html",
    "title": "Bli sterkere med mengdetrening del 2",
    "section": "",
    "text": "I del 1 av denne artikkelen så vi på prinsippene bak mengdetrening, og presenterte et enkelt programoppsett. Her skal vi se nærmere på den praktiske gjennomføringen av selve programmet, problemer som kan oppstå underveis og hvordan du kan implementere mengdetreningsopplegget i et helhetlig treningsprogram. Til slutt ser vi litt på veien videre etter endt program!"
  },
  {
    "objectID": "artikler/mengdetrening-2.html#oppvarming",
    "href": "artikler/mengdetrening-2.html#oppvarming",
    "title": "Bli sterkere med mengdetrening del 2",
    "section": "Oppvarming",
    "text": "Oppvarming\nDet kan være lurt å kjøre en annen oppvarming enn mange er vant med. 5 minutter på ergometersykkelen er ikke optimalt før en tung økt med mye bøy og mark. De 3 store øvelsene krever god mobilitet i øvre del av ryggen, hoftene og bakside/innside lår. Øvelser som squat-to-stand, hoftependling, diagonalløft, seteløft, krum-svai korsrygg osv. kan være lurt å gjøre før hver økt, for å sikre god mobilitet før øvelsene. Enkelte som sliter med å unngå at ryggen krummer i nedre del i markløft og knebøy kan med fordel tøye hofteleddsbøyerne, setemusklene og bakside lår."
  },
  {
    "objectID": "artikler/mengdetrening-2.html#skader",
    "href": "artikler/mengdetrening-2.html#skader",
    "title": "Bli sterkere med mengdetrening del 2",
    "section": "Skader",
    "text": "Skader\nOm du sliter med skader i f.eks. korsryggen eller skuldrene bør du oppsøke en dyktig terapeut og prøve å få fikset eventuelle skader før du begynner med dette programmet. Om noe gjør vondt, sjekk teknikken, og om det fremdeles gjør vondt, dropp øvelsen den dagen og prøv igjen senere. Gjør det da fremdeles vondt så kan du ha pådratt deg en skade, og du bør komme i gang med rehabilitering av denne.\nI andre tilfeller kan være at kroppsstrukturen din ikke passer så godt til akkurat denne øvelsen. Det kan da være lurt å oppsøke en dyktig idrettsfysioterapeut, manuellterapeut, naprapat eller lignende, men krev å få et egentreningsprogram og en grundig sjekk av bevegelsesmønster og kroppsholdning. Plagene oppstår som regel når noe ikke fungerer optmalt her. Ikke alle behandlere er like flinke, og en del vet lite om styrketrening. Blir du møtt med uttalelser som ”slutt med markløft, det er farlig for ryggen din”, bytt til en annen terapeut.\nEn del av oss må ta individuelle hensyn pga. tidligere skader. For eksempel ved skulderskader som man ikke får gjort noe med, kan et smalere grep i benkpress være fornuftig. I markløft er det en del som løfter bedre med sumostilling enn tradisjonell stil. Om du er over gjennomsnittlig høy og har lange lårbein, er ofte sumostillinga mer behagelig å bruke enn tradisjonell stil, men ryggstrekkerne blir dårligere trent. Lange lårbein og tidligere ryggplager vil også ofte være et problem i knebøy, så med mindre man planlegger en styrkeløftkarriere, er frontbøy et godt alternativ her."
  },
  {
    "objectID": "artikler/mengdetrening-2.html#forslag-til-oppsett-av-programmet-med-støtteøvelser-og-oppvarming",
    "href": "artikler/mengdetrening-2.html#forslag-til-oppsett-av-programmet-med-støtteøvelser-og-oppvarming",
    "title": "Bli sterkere med mengdetrening del 2",
    "section": "Forslag til oppsett av programmet med støtteøvelser og oppvarming",
    "text": "Forslag til oppsett av programmet med støtteøvelser og oppvarming\nDag 1:\nDynamisk oppvarming\nBøy, benk og mark mengdetrening\nSittende roing 3x8-12 repetisjoner\nPlanken og sideplanken 3x10 sekund hold\nDag 2:\nDynamisk oppvarming\nBøy, benk og mark mengdetrening\nFacepulls 3x8-12 repetisjoner\nOmvendt crunch med 5 sek hold på toppen 3x8-12 repetisjoner\nDag 3:\nDynamisk oppvarming\nBøy, benk og mark mengdetrening\nChins med hammergrep 3x4-6 evt med avlastning eller ekstravekter\nPallof press 3x10 sek hold\nNoen enkle regler om du vil prøve programmet:\n\n\nLigg unna failure! Øk 2-3% i uka i 8-12 uker og reduser vektene eller gå over til f.eks. et formtoppingsopplegg eller en lettuke før ny mengdetrening om du begynner å stagnere. Forskning viser at progresjon over tid er bedre om du holder deg unna failure.\n\nBruk teknisk failure når du løfter, dvs at det første løftet hvor teknikken ikke er 100% pga utmattelse, bør være det siste løftet på øvelsen den dagen.\n\nDe første ukene vil for mange være lette, svært lette, men her har du god tid til å perfeksjonere teknikken, bli godt vant med øvelsene og forberede deg på å trene med flere sett enn du pleier.\n\nTell antall repetisjoner gjennom uken. Om du teller antallet med oppsettet slik det står, så ligger det på 65 repetisjoner på hver av de tre store øvelsene. Dette er en relativt forsiktig mengde som kan være fin i begynnelsen. Etter 1-2 gjennomføringer av opplegget kan du f.eks øke mengden litt. For topptrente styrkeløftere er ikke en total mengde på 150 løft i uken uvanlig, og da ofte med litt høyere intensitet enn skissert her. Dette er noe du bør bruke lang tid på å jobbe deg opp mot. Om du vil gjøre endringer i programmet med tanke på repetisjoner og sett, så er det helt greit, men det kan være fornuftig å holde seg rundt 3-8 repetisjoner. Ikke kjør på med for mye mengde de første månedene. 50-75 løft totalt kan være en fin start, litt avhengig av treningsgrunnlaget ditt."
  },
  {
    "objectID": "artikler/mengdetrening-2.html#veien-videre",
    "href": "artikler/mengdetrening-2.html#veien-videre",
    "title": "Bli sterkere med mengdetrening del 2",
    "section": "Veien videre",
    "text": "Veien videre\nHva gjør du når du har kjørt gjennom programmet en gang eller 2? Om du er nybegynner vil du trolig øke videre på flere gjennomføringer, men er du mer viderekommende, og har trent baseøvelser noen år, kan det være lurt å fokusere mer på svakheten i løftene, evt trene med høyere mengde som en progresjon. Her kan du f.eks. legge inn smalbenk på 5x5 og 4x4 dagen i benkpress om triceps er et svakt punkt. I mark sliter du kanskje på toppen, og kan da legge inn mark fra rack på lett og middelsdagen. Jeg anbefaler imidlertid at du holder deg til hovedøvelsen på tung-dagen. En økning i mengden kan f.eks. være å øke tungdagen fra 8x3 til 10x4, du øker da mengden med 16 reps her. Kanskje legger du inn 6x6 istedet for 5x5 på middelsdagen, og du har plutselig økt den totale mengden i uken med 27 reps. Et annet mengdeprogram det kan være lurt å prøve ut er programmet du finner her. Mange har brukt det med gode resultater. Oppkjøringsprogrammene der er også i stor grad basert på mengdeprinsippet, og vil gi god fremgang for mange.\nDenne måten å trene på er ingen fasit, men mange ville nok hatt godt utbytte av noen runder med mengdetrening. Likevel kan man oppnå de samme resultatene på andre måter, det finnes tross alt mange veier til Rom!"
  },
  {
    "objectID": "artikler/metabolismen/eikosanoider.html",
    "href": "artikler/metabolismen/eikosanoider.html",
    "title": "Eikosanoider",
    "section": "",
    "text": "Tilbake til artikkelserien om metabolismen"
  },
  {
    "objectID": "artikler/metabolismen/fettsyrenedbrytning.html",
    "href": "artikler/metabolismen/fettsyrenedbrytning.html",
    "title": "Fettsyrenedbrytning - β-oksidasjon",
    "section": "",
    "text": "Tilbake til artikkelserien om metabolismen\nFettvevet er kroppens primære energilager, og sammen med glukose er fettsyrer en viktig energikilde. For å frigi energi må fettsyrene brytes ned, og i denne artikkelen ser vi nærmere på hvordan og hvor dette foregår.\nDenne artikkelen tilhører artikkelserien om metabolismen\nRelevante artikler"
  },
  {
    "objectID": "artikler/metabolismen/fettsyrenedbrytning.html#fettsyrenedbrytning",
    "href": "artikler/metabolismen/fettsyrenedbrytning.html#fettsyrenedbrytning",
    "title": "Fettsyrenedbrytning - β-oksidasjon",
    "section": "Fettsyrenedbrytning",
    "text": "Fettsyrenedbrytning\nFettsyrer består av lange kjeder karbonatomer med en karboksylsyregruppe i den ene enden, og disse kommer i ulike varianter. Vi har mettede fettsyrer, der alle karbonatomene er bundet sammen med enkeltbindinger, og vi har umettede fettsyrer som inneholder en eller flere dobbeltbindinger i karbonkjeden. Fettsyrene kommer også i ulike lengder. Lagrings- og transportformen for fettsyrer er primært som triglyserider, som består av tre fettsyrer bundet til et glyserolmolekyl. Triglyseridene kan ikke krysse cellemembraner, så fettsyrene må spaltes av fra glyserolmolekylet ved hjelp av en lipase. Vi har ulike lipaser som gjennomfører dette, eksempelvis lipoprotein lipase (LPL) som sørger for opptak av fettsyrer til cellene fra lipoproteiner, og hormonsensitiv lipase (HSL) som frigjør fettsyrer fra triglyseridene i fettvevet for eksport til blodet. Glyserol kan etter spaltingen metaboliseres videre f.eks. til i glukoneogenese/glykolyse eller brukes for å danne nye triglyserider.\nFettsyrer kan brukes som energi i nesten alle cellene i kroppen, og forbrenningen av disse skjer i mitokondriene. De cellene som ikke har mitokondrier kan dermed ikke bruke fettsyrer direkte som energikilde. Mesteparten av kroppens fettsyreoksidasjon foregår i leveren, der det produseres ketonlegemer. Disse fraktes rundt til cellene i kroppen der de går inn i sitronsyresyklusen/elektrontransportkjeden og frigjør energi.\nFør en fettsyre kan oksideres må den aktiveres ved å kobles til koenzym-A (CoA). Dette skjer ved hjelp av enzymet acyl-CoA syntetase som befinner seg i mitokondrienes ytre membran, og er en energikrevende prosess. For å fraktes inn i selve mitokondriet, der β-oksidasjonen foregår, kobles fettsyren til et karnitinmolekyl ved hjelp av enzymet karnitin palmitoyl transferase 1 (CPT1), som også befinner seg i den ytre mitokondrielle membranen. Et spesialisert transportsystem frakter dermed acylkarnitin inn i mitokondriet, og på innsiden byttes karnitinmolekylet igjen med CoA ved hjelp av karnitin palitoyl acyltransferase II (CPT2) slik at vi nå har en fettsyre-CoA inne i mitokondriet klar for å gjennomgå β-oksidasjon. Mellomkjedede fettsyrer trenger ikke å kobles til karnitin for å fraktes inn i mitokondriet."
  },
  {
    "objectID": "artikler/metabolismen/fettsyrenedbrytning.html#β-oksidasjonen",
    "href": "artikler/metabolismen/fettsyrenedbrytning.html#β-oksidasjonen",
    "title": "Fettsyrenedbrytning - β-oksidasjon",
    "section": "β-oksidasjonen",
    "text": "β-oksidasjonen\nSelve nedbrytningen av fettsyrer kalles beta(β)-oksidasjon, et navn som kommer av at reaksjonen skjer på det andre karbonatomet (betakarbonet) i fettsyrekjeden, ikke inkludert karbonatomet i karboksylsyregruppen. Resultatet av en runde med β-oksidasjon er at det spaltes av en tokarbonenhet (acetyl-CoA) fra fettsyren. I tillegg dannes det et hver av de elektronbærende molekylene FADH2 (riboflavin) og NADH (niacin). Acetyl-CoA-molekylet går inn i sitronsyresyklusen, mens de elektronbærende molekylene går inn i elektrontransportkjeden. Produksjonen av ATP, som er kroppens energimolekyl, foregår hovedsakelig i disse prosessene. Bildet under viser en skjematisk oversikt over β-oksidasjon.\n\nβ-oksidasjon av mettede fettsyrer foregår i fire enzymatiske steg:\n\nDet første steget er en oksideringsreaksjon der fettsyre-CoA ved hjelp av en acyl-CoA dehydrogenase blir omdannet til enoyl-CoA, som inneholder en dobbeltbinding mellom karbon nr 2 og 3. I dette steget får vi dannet det elektronbærende molekylet FADH2.\nI det neste steget kobles det et vannmolekyl til denne dobbeltbindingen, og vi får dannet et hydroksyacyl-CoA. Denne prosessen katalyseres av enoyl CoA hydratase. som du ser på figuren så forsvinner dobbeltbindingen som ble dannet i det første trinnet.\nDen tredje reaksjonen er en ny oksidasjonsreaksjon, hvor hydroksyacyl-CoA blir omdannet til et ketoacyl-CoA. Reaksjonen er katalysert av L-3-hydroksyacyl CoA dehydrogenase. I denne prosessen får vi dannet det elektronbærende molekylet NADH.\nDet siste trinnet i β-oksidasjonen er en kløyvingsreaksjon der vi får spaltet av acetyl-CoA, som kan metaboliseres videre i sitronsyresyklusen. Vi står da igjen med en fettsyre-CoA som er to karboner kortere, som kan gå inn i en ny runde med β-oksidasjon.\n\nUmettede fettsyrer må mettes før de kan oksideres på denne måten, og dette skjer ved hjelp av to ekstra enzymatiske steg. Grunnen til at dette er nødvendig er at dobbeltbindingen hindrer acyl-CoA dehydrogenase som katalyserer det første steget i β-oksidasjonen. Vi har derfor to enzymer, enoyl-CoA isomerase og 2,4-dienoyl-CoA reduktase, som bearbeider denne dobbeltbindingen og gjør at vi sitter igjen med et substrat for β-oksidasjon.\nFettsyrer med oddetall karbonatomer kan ikke oksideres fullstendig ved β-oksidasjon. Den siste runden vil produsere en fettsyre-CoA med tre karbonatomer, propionyl-CoA, og denne må metaboliseres på en annen måte. Propionyl-CoA karboksyleres først ved hjelp av enzymet propionyl-CoA karboksylase som bruker biotin som kofaktor. Vi får da metylmalonyl-CoA, som metaboliseres videre til succinyl-CoA ved hjelp av metylmalonyl-CoA mutase, som bruker vitamin B12 som kofaktor. Succinyl-CoA er et intermediat i sitronsyresyklusen og går inn i denne."
  },
  {
    "objectID": "artikler/metabolismen/fettsyrenedbrytning.html#peroksisomal-β-oksidasjon",
    "href": "artikler/metabolismen/fettsyrenedbrytning.html#peroksisomal-β-oksidasjon",
    "title": "Fettsyrenedbrytning - β-oksidasjon",
    "section": "Peroksisomal β-oksidasjon",
    "text": "Peroksisomal β-oksidasjon\nPeroksisomene er noen små organeller inni cellene som inneholder en rekke enzymer som blant annet er involvert i nebrytningen av fettsyrer. Selv om mesteparten av fettsyrenedbrytningen skjer i mitokondriene, må lange fettsyrer må først forkortes i peroksisomene for å være et godt substrat for mitokondriell β-oksidasjon. Endeproduktet for peroksisomal β-oksidasjon er oktanoyl-CoA, som har 8 karbonatomer i fettsyrekjeden, og fettsyrer som er kortere enn dette kan bare forbrennes i mitokondriene.\nβ-oksidasjon i peroksisomene skiller seg fra oksidasjonen i mitokondriene ved den første oksideringsreaksjonen. I denne reaksjonen fikk vi i mitokondriene produsert det elektronbærende molekylet FADH2, men i peroksisomene får vi i stedet dannet hydrogenperoksid, som er reaktiv oksygenforbindelse. Dette skyldes at peroksisomene ikke er direkte koblet til elektrontransportkjeden, og elektronene som frigjøres blir derfor omdannet til hydrogenperoksid i stedet. Peroksisomene har imidlertid også rikelig av et enzym som heter katalase, som degraderer hydrogenperoksid slik at det dannes vann. De resterende trinnene av den peroksisomale β-oksidasjonen er identisk til det som foregår i mitokondriene.\nNoen fettsyrer er forgrenede, og disse kan ikke brytes ned ved β-oksidasjon. Disse fraktes derfor inn i peroksisomene hvor vi finner en α-hydroksylase. Denne kan bryte ned denne forgreningen i en prosess som kalles α-oksidasjon. Etter at forgreningen er brutt ned kan resten av fettsyren oksideres på vanlig måte.\nArtikkelen er sist oppdatert august 2013"
  },
  {
    "objectID": "artikler/metabolismen/fruktose-galaktose.html",
    "href": "artikler/metabolismen/fruktose-galaktose.html",
    "title": "Fruktose- og galaktosemetabolismen",
    "section": "",
    "text": "Tilbake til artikkelserien om metabolismen\nSom energikilde er glukose det viktigste monosakkaridet, men fra kostholdet får vi også galaktose og fruktose. Vi har ikke egne enzymer som kan produsere energi direkte fra disse, men begge kan metaboliseres ved glykolyse. Dette forutsetter at de først omdannes til glukose eller en annen metabolitt i glykolysen. Hvordan fruktose og galaktose metaboliseres er beskrevet i denne artikkelen.\nRelaterte artikler:"
  },
  {
    "objectID": "artikler/metabolismen/fruktose-galaktose.html#fruktosemetabolismen",
    "href": "artikler/metabolismen/fruktose-galaktose.html#fruktosemetabolismen",
    "title": "Fruktose- og galaktosemetabolismen",
    "section": "Fruktosemetabolismen",
    "text": "Fruktosemetabolismen\nFruktose finner vi i en rekke matvarer. Først og fremst er det en bestanddel i disakkaridet sukrose, eller vanlig bordsukker. I tillegg finner vi litt fri fruktose i frukt og grønnsaker. På samme måte som er tilfelle for glukose må fruktosen først fosforyleres. Dette bidrar til å fange molekylet inne i cellen, samt at molekylet destabiliseres slik at det kan metaboliseres videre. Vi har to enzymatiske veier for fosforylering av fruktose, fruktokinase og hexokinase (det samme enzymet som vi fant i glykolysen). Fruktokinase fosforylerer fruktose på karbon nummer en, slik at det produseres fruktose-1-fosfat (F1P). Hexokinase fosforylerer fruktosen på karbon nummer seks, og vi produserer fruktose-6-fosfat (F6P), som er en metabolitt vi kjenner fra glykolysen.\nMesteparten av fruktosen metaboliseres i leveren, og da først og fremst via fruktokinase. Hexokinase har høy affinitet for glukose, så normalt sett er det lite fruktose som metaboliseres denne veien. Dersom fruktosemengden i leveren blir høy kan imidlertid en del fruktose også metaboliseres av hexokinase og gå direkte inn i glykolysen. Det er bare leveren, nyrene og tarmcellene som har fruktokinase, så den fruktosen som havner i andre vev må metaboliseres via hexokinase.\n\nF1P som produseres ved hjelp av fruktokinase kan ikke fosforyleres videre til fruktose-1,6-bisfosfat slik som F6P kan. Derfor trenger vi et annet enzym, aldolase B, som finnes i de tre vevene som har fruktokinase. Aldolase B kløyver F1P slik at det dannes to trekarbonenheter, dihydro acetonfosfat (DHAP) og glyceraldehyd. DHAP kjenner vi fra glykolysen, mens glyceraldehyd må fosforyleres til glyceraldehyd-3-fosfat (GAP) for å kunne gå inn i glykolysen. Denne fosforyleringen skjer ved hjelp av enzymet triose kinase.\nNedbrytningen av fruktose gjennom glykolysen skjer raskere enn glukose. Dette er fordi produksjonen av DHAP og GAP fra fruktose omgår det hastighetsregulerende steget i glykolysen, som katalyseres av fosfofruktokinase. Etter at fruktosen fosforyleres til F1P vil aldolase B effektivt metabolisere dette videre, slik at fruktosen ikke hoper seg opp. Glyceraldehyd kan gjennom et par enzymatiske steg også omdannes til glyserol, som er en viktig komponent i triglyserider som er lagringsformen for fettsyrer."
  },
  {
    "objectID": "artikler/metabolismen/fruktose-galaktose.html#galaktosemetabolismen",
    "href": "artikler/metabolismen/fruktose-galaktose.html#galaktosemetabolismen",
    "title": "Fruktose- og galaktosemetabolismen",
    "section": "Galaktosemetabolismen",
    "text": "Galaktosemetabolismen\nGalaktose finner vi først og fremst som en bestanddel av disakkaridet laktose/melkesukker, men også som fri galaktose i noen matvarer ettersom galaktose ofte er en bestanddel i ulike glykoproteiner. Metabolismen av galaktose har endeproduktet glukose-6-fosfat (G6P) , som vi kjenner fra glykolysen.\nDen første reaksjonen er som for andre monosakkarider en fosforyleringsreaksjon. Enzymet galaktokinase (GALK) fosforylerer galaktosen på karbon nummer en, og vi får galaktose-1-fosfat. I den neste reaksjonen reagerer galaktose-1-fosfat med UDP-glukose, som er et glukosemolekyl koblet til uridin difosfat (UDP). Denne reaksjonen katalyseres av transferaseenzymet galaktose-1-fosfat uridyltransferase (GALT).  Produktene av denne reaksjonen er UDP-galaktose og glukose-1-fosfat (G1P). G1P er substrat for ny produksjon av UDP-glukose, men kan også omdannes til G6P og gå inn i glykolysen/glukoneogenesen.\nUDP-galaktose kan ved hjelp av enzymet UDP-galaktose 4-epimerase (GALE) omdannes til UDP-glukose. Denne UDP-glukosen kan benyttes som substrat for transferaseraksjonen beskrevet over her, som produserer substrater for glykolyse/glukoneogenese. Denne prosessen gjør at galaktosemetabolismen ikke går tom for UDP-glukose, siden denne dannes fra UDP-galaktose.\n\nGalaktose spiller en viktig rolle som bestanddel i en rekke glykosylerte forbindelser i kroppen vår, og vi er derfor avhengig av galaktose for å få dannet disse forbindelsene. Under amming trenger kvinner galaktose for å kunne produsere laktose til melken. Likevel er ikke galaktose et essensielt næringsstoff for oss, siden epimerasereaksjonen som omdannet UDP-galaktose til UDP-glukose ved hjelp av GALE er reversibel. Vi kan derfor ved behov produsere den galaktosen vi trenger selv fra glukose."
  },
  {
    "objectID": "artikler/metabolismen/fruktose-galaktose.html#oppsummering",
    "href": "artikler/metabolismen/fruktose-galaktose.html#oppsummering",
    "title": "Fruktose- og galaktosemetabolismen",
    "section": "Oppsummering",
    "text": "Oppsummering\nFruktose og galaktose er monosakkarider vi får fra maten, og i tillegg produserer vi også en del galaktose selv ved behov. Galaktose har en viktig funksjon ved å være bestanddel av en rekke glykosylerte forbindelser, deriblant glykoproteiner og glykolipider. Både fruktose og galaktose kan inngå i energimetabolismen ved å omdannes til glukose eller metabolitter i glykolysen."
  },
  {
    "objectID": "artikler/metabolismen/fysak-protein.html",
    "href": "artikler/metabolismen/fysak-protein.html",
    "title": "Proteinmetabolismen under trening",
    "section": "",
    "text": "Tilbake til artikkelserien om metabolismen"
  },
  {
    "objectID": "artikler/metabolismen/glukosemetabolismen.html",
    "href": "artikler/metabolismen/glukosemetabolismen.html",
    "title": "Glukosemetabolismen",
    "section": "",
    "text": "Tilbake til artikkelserien om metabolismen\nKarbohydrater er et av de energigivende næringsstoffene, og finnes i kroppen hovedsakelig som glukose. Glukose er en viktig energikilde, og noen av kroppens celler er helt avhengig av dette molekylet. Prosessen som bryter ned glukose inni cellen kalles glykolyse. Vi kan også lage glukose selv, og denne prosessen kalles glukoneogenese. I denne artikkelen ser vi nærmere på disse to prosessene og hvordan de reguleres."
  },
  {
    "objectID": "artikler/metabolismen/glukosemetabolismen.html#glykolysen",
    "href": "artikler/metabolismen/glukosemetabolismen.html#glykolysen",
    "title": "Glukosemetabolismen",
    "section": "Glykolysen",
    "text": "Glykolysen\nSom nevnt i innledningen er glykolyse den prosessen som bryter ned glukose. Glykolysen har to formål med å bryte ned glukose, det første er å produsere ATP-molekyler og det andre er å produsere byggestener for å eksempelvis syntetisere fett- eller aminosyrer. Glykolysen foregår inne i den enkelte cellens cytosol, er delt inn i tre stadier og består av ti enzymatiske reaksjoner. Metabolisering av et glukosemolekyl gir to pyruvatmolekyler. I tillegg til pyruvat produseres det også to ATP-molekyler som kan benyttes som energi med en gang. Her er en skjematisk oversikt over glykolysen.\n\n\nStadie 1 - produksjon av fruktose-1,6-bisfosfat\nFørste stadie i glykolysen består av tre enzymatiske trinn, og endeproduktet er fruktose-1,6-bisfosfat.\nDet første som skjer når et glukosemolekyl kommer inn i cellen er at det kobles på en fosfatgruppe, noe som gjør at vi får en forbindelse som heter glukose-6-fosfat (G6P). Dette skjer ved hjelp av enzymet hexokinase, og fosforyleringen av glukose har to hensikter. For det første kan ikke G6P krysse cellemembranen, siden glukosetransporterne ikke kan transportere det. For det andre destabiliseres glukosen slik at videre metabolisme er mulig.\nG6P vil deretter omdannes til fruktose-6-fosfat, før det kobles på enda en fosfatgruppe ved hjelp av enzymet fosfofruktokinase, og vi får fruktose-1,6-bisfosfat (F-1,6-BP). Fram til nå har glykolysen vært energikrevende, noe som vises på figuren (vi har brukt to ATP-molekyler). Produksjonen av F-1,6-BP fullfører første stadie i glykolysen.\n\n\nStadie 2 - kløyving\nI det andre stadiet kløyves F-1,6-BP ved hjelp av et enzym som heter aldolase til to trekarbonenheter, glyceraldehyd-3-fosfat (GAP) og dihydroacetonfosfat (DHAP). Av disse er GAP klar for å gå inn i glykolysens siste stadie der endeproduktet er pyrodruesyre, eller pyruvat. DHAP kan omdannes til GAP ved hjelp av enzymet triosefosfat isomerase, noe som gjør at for hvert glukosemolekyl som går inn i glykolysen ender vi opp med to pyruvatmolekyler.\n\n\nStadie 3 - produksjon av pyruvat\nDet siste stadiet i glykolysen består av fem enzymatiske trinn, og for hvert GAP-molekyl som metaboliseres produseres det ett pyruvatmolekyl og to ATP-molekyler. Siden ett glukosemolekyl gav opphav til to GAP-molekyler vil dette stadiet gjennomføres to ganger for hvert glukosemolekyl. Siden vi allerede har brukt to ATP i første stadie er nettogevinsten to ATP-molekyler og to pyruvatmolekyler. Det neste avsnittet er komplisert, men figuren over gir en enkel skjematisk oversikt.\nDen første reaksjonen i stadie tre omdanner GAP til 1,3-bisfosfoglyserat (1,3-BPG) ved hjelp av enzymet glyceraldehyd 3-fosfat dehydrogenase. Denne reaksjonen bruker niacin som kofaktor. 1,3-BPG har et høyt potensiale for å gi fra seg en fosfatgruppe, og i neste reaksjon overføres nettopp en slik til et ADP-molekyl, og det dannes et ATP-molekyl. Denne reaksjonen katalyseres av fosfoglycerat kinase, og den omdanner 1,3-BPG til 3-fosfoglyserat (3-PG). De to neste reaksjonene omdanner 3-PG til fosfoenolpyruvat (PEP). Den siste reaksjonen er omdanningen av PEP til pyruvat, og i denne reaksjonen dannes det andre ATP-molekylet. Denne reaksjonen er katalysert av enzymet pyruvat kinase.\n\n\nVidere metabolisme av pyruvat\nDersom pyruvat ikke hadde blitt metabolisert videre ville glykolysen raskt stoppet opp. I begynnelsen av stadie 3 ble et NAD+-molekyl redusert til NADH, og for at glykolysen skal kunne gå sin gang må NAD+-molekylet regenereres. Dette skjer i den videre metaboliseringen av pyruvat, slik at det er metaboliseringen av pyruvat som tillater glykolysen å fortsette.\nPyruvat kan metaboliseres på tre ulike måter. I fravær av oksygen (anaerobt) kan pyruvat fermenteres til etanol eller melkesyre. Førstnevnte skjer i organismer som gjærsopp og noen andre mikroorganismer. Produksjon av melkesyre skjer i cellene våre når det ikke er nok tilgjengelig oksygen. Denne prosessen frigir to ATP-molekyler, langt mindre enn det som frigjøres med oksygen til stede. Når cellene har god tilgang på oksygen vil pyruvat fraktes inn i mitokondriene og metaboliseres videre til acetyl-CoA, som via sitronsyresyklusen og elektrontransportkjeden sørger for at det produseres mye energi. Et molekyl glukose kan maksimalt gi omtrent 30 ATP-molekyler dersom det oksideres på denne måten. Acetyl-CoA er også utgangspunktet for fettsyresyntesen, så for å omdanne et karbohydratoverskudd til fett må glukosen gjennomgå glykolysen."
  },
  {
    "objectID": "artikler/metabolismen/glukosemetabolismen.html#glukoneogenesen",
    "href": "artikler/metabolismen/glukosemetabolismen.html#glukoneogenesen",
    "title": "Glukosemetabolismen",
    "section": "Glukoneogenesen",
    "text": "Glukoneogenesen\nNoen av kroppens celler er avhengig av glukose som energikilde, og derfor er vi også i stand til å produsere glukose selv fra andre substrater ved glukoneogenese. Karbohydrater er altså essensielt for kroppen, men vi trenger ikke nødvendigvis å spise dem for å overleve. Glukoneogenesen foregår hovedsakelig i cellenes cytosol, men de første trinnene foregår inni mitokondriene.\nDe viktigste molekylene som kan fungere som substrater for nydanningen av glukose er aminosyrer, hovedsakelig alanin fra nedbryting av muskelvev, glycerol fra nedbrytning av triglyserider og melkesyre (laktat) fra anaerob forbrenning av karbohydrater. Nedbrytning av aminosyrer kan gi pyruvat, oksaloacetat eller andre metabolitter i sitronsyresyklusen. Glycerol kan omdannes til DHAP, som omdannes videre til GAP og går inn i enten glykolyse eller glokoneogenese. Laktat omdannes til pyruvat i leveren ved hjelp av enzymet laktat dehydrogenase. Vi mennesker kan ikke produsere glukose fra fettsyrer, ettersom nedbrytningen fra fett gir acetyl-CoA, og vi har ingen enzymer som omdanner acetyl-CoA til et substrat som kan gå inn i glukoneogenesen.\nDet er antatt at laktat bidrar til litt over halvparten av substratmengden som inngår i glukoneogenesen i den postabsorbtive fasen. Laktatet kommer først og fremst fra de cellene som baserer seg på anaerob forbrenning av karbohydrater, som røde blodceller og nyremargen. Under anaerob aktivitet produseres det også en del laktat i muskelcellene. Denne resirkuleringen av glukose kalles cori syklus.\nHele den glukoneogenetiske metabolismeveien starter med pyruvat og ender opp med glukose. Dette er det motsatte av hva som skjer i glykolysen, og flere av de enzymatiske stegene er akkurat de samme. Glukoneogenesen har noen særegne steg som er nødvendig for å komme rundt de irreversible stegene i glykolysen, noe som også er viktig for regulering av prosessen. Figuren under gir en skjematisk oversikt over glukoneogenesen, det er markert hvor i prosessen de ulike substratene kommer inn.\n\nDet siste trinnet i glykolysen, der fosfoenolpyruvat omdannes til pyruvat, er irreversibelt. Glukoneogenesen kommer rundt dette problemet i to trinn. Først omdannes pyruvat til oksaloacetat, som er en intermediær metabolitt i sitronsyresyklusen. Dette skjer inne i mitokondriet ved hjelp av enzymet pyruvat karboksylase. For å fraktes ut av mitokondriet må oksaloacetat først omdannes videre til malat (et annet metabolitt i sitronsyresyklusen), som kan fraktes over mitokondriemembranen. Ute i cytosol redannes oksaloacetat og enzymet fosfoenolpyruvat karboksykinase omdanner det til PEP som vi kjenner fra glykolysen. Begge disse prosessene er energikrevende.\nReaksjonene fra PEP og opp til F-1,6-BP er identiske med det som ble beskrevet i glykolysen, og disse drives av hvilke metabolitter det er mest av. Det neste særegne steget i glukoneogenesen er omdanning av F-1,6-BP til F6P. Denne prosessen drives av enzymet fruktose-1,6-bisfosfatase, som spalter av en fosfatgruppe. F6P omdannes til G6P ved samme enzymer som ble brukt i glykolysen.\nDet siste trinnet i glukoneogenesen er produksjon av fri glukose fra G6P. I de fleste vev stopper imidlertid glukoneogenesen ved G6P, og dette har en god grunn. Fosfatgruppen hindrer glukosemolekylet i å forlate cellen, slik at det for eksempel kan lagres som glykogen eller brukes som energi via glykolysen. Omdanningen til fri glukose skjer bare i de vevene som har som oppgave å regulere blodsukkeret. Dette gjelder hovedsakelig leveren, men også nyrene. Disse har et enzym, glukose-6-fosfatase, som spalter av den siste fosfatgruppen og dermed danner fri glukose som kan fraktes ut av cellen."
  },
  {
    "objectID": "artikler/metabolismen/glukosemetabolismen.html#regulering-av-glukosemetabolismen",
    "href": "artikler/metabolismen/glukosemetabolismen.html#regulering-av-glukosemetabolismen",
    "title": "Glukosemetabolismen",
    "section": "Regulering av glukosemetabolismen",
    "text": "Regulering av glukosemetabolismen\nNedbrytning og nydanning av glukose skjer av praktiske grunner ikke samtidig inni en celle. Regulering av aktiviteten til nøkkelenzymene som katalyserer de irreversible stegene i begge prosesser sørger for dette. Det er først og fremst to reguleringssteder som bestemmer hvilken prosess som er aktiv og hvilken som er passiv, og den primære drivkraften er cellenes tilgang på energimolekylet ATP.\nDet første reguleringsstedet er omdanningen mellom F6P og F-1,6-BP. I muskelvev er det først og fremst tilgangen på energimolekylet ATP, eller nærmere bestemt ratioen mellom ATP og AMP (oppbrukt ATP) som regulerer dette. Fosfofruktokinase, det primære kontrollenzymet i glykolysen, hemmes direkte av ATP, ved at ATP-molekyler kan binde til enzymet og deaktivere det. Når pH i cellen synker som følge av opphopning av sure metabolitter (spesielt under anaerob aktivitet), binder ATP sterkere til fosfofruktokinase, og aktiviteten synker enda mer. Også citrat, en metabolitt i sitronsyresyklusen, hemmer fosfofruktokinase. Høye nivåer av citrat aktiverer samtidig fruktose-1,6-bisfosfatase og aktiverer dermed glukoneogenesen.\nLeveren er ansvarlig for å regulere blodsukkeret, så reguleringen her er litt mer kompleks. Høy tilgang på ATP vil også i leveren ha en hemmende effekt på fosfofruktokinase, men når tilgangen på glukose er stor som eksempelvis som følge av økt blodsukker så overstyres dette. Når konsentrasjonen av F6P øker og dette ikke metaboliseres videre til F-1,6-BP, så vil det i stedet dannes fruktose-2,6-bisfosfat (F-2,6-BP). Dette fører til en aktivering av fosfofruktokinasen slik at glykolysen fortsetter for å metabolisere glukoseoverskuddet. F-2,6-BP hemmer samtidig fruktose-1,6-bisfosfatase og stopper derfor glukoneogenesen. Dersom det er plass kan G6P lagres som glykogen, men om glykogenlagrene er fulle må glukosen metaboliseres for å lage byggeklosser til for eksempel fettsyresyntese for å lagre overskuddet som fett.\n\nDet andre viktige reguleringsstedet er omdanningen mellom PEP og pyruvat. Glykolysen produserer pyruvat ved enzymet pyruvat kinase, mens glukoneogenesen bruker to enzymer, pyruvat karboksylase og PEP-karboksykinase, for å danne PEP. Igjen er cellens energistatus viktig, og høye nivåer av ATP eller alanin, som signaliserer at cellen har god tilgang på energi og byggestener vil hemme pyruvat kinase for å stoppe videre økning av disse. Høye nivåer av F-1,6-BP stimulerer pyruvat kinase for at de intermediære metabolittene i glykolysen ikke skal hopes opp. Dette understreker at det er fosfofruktokinase som er det viktigste enzymet som regulerer glykolysen. De glukoneogenetiske enzymene hemmes av ADP, som signaliserer at cellen har dårlig tilgang på energi. Det initielle steget i glukoneogenesen stimuleres når nivåene av acetyl-CoA øker, som er et tegn på at cellen har god tilgang på energi og byggestener.\nHexokinase er det første enzymet i glykolysen, og hemmes av sitt eget produkt, G6P/F6P. Når konsentrasjonene av G6P øker så er dette et signal om at cellen ikke har videre behov for glukose, verken til energiproduksjon eller lagring som glykogen. Når hexokinase da deaktiveres kan fri glukose fraktes ut igjen fra cellen og brukes andre steder. Hexokinasen i leveren hemmes også når G6P øker, men leveren har også et annet enzym, glukokinase, som ikke hemmes på denne måten. Dette gjør at når leveren tilføres mye glukose så fortsetter den å danne G6P. Dette kan enten lagres som leverglykogen, eller fortsette nedover i glykolysen for å danne byggestener til for eksempel fettsyrer. Fruktose-1-fosfat, en metabolitt i fruktosemetabolismen, stimulerer til økt aktivitet av hexokinase/glukokinase, og fruktose bidrar på denne måten til å øke aktiviteten i glykolysen.\nGlykolysen og glukoneogenesen reguleres også hormonelt, hovedsakelig ved peptidhormonene insulin og glukagon som skilles ut som respons på blodsukkernivåene. Disse påvirker nøkkelenzymene gjennom å stimulere eller hemme gentranskripsjonen og dermed produksjonen av dem eller ved å stimulere/hemme fosforyleringskaskader som aktiverer/inaktiverer enzymene. Når blodsukkeret øker skiller vi ut insulin, som øker glukoseopptaket i cellene. Insulin stimulerer de glykolytiske enzymene fosfofruktokinase og pyruvat kinase, samt produksjonen av F-2,6-BP som ytterligere stimulerer glykolysen. Glukagon skilles ut som en respons på lavt blodsukker, og har motsatte effekter av insulin. Glukagon hemmer de tre glykolytiske enzymene og stimulerer PEP-karboksykinase og fruktose-1,6-bisfosfatase for å øke glukoneogenesen.\nKort oppsummert kan vi si at glykolysen aktiveres når cellene har behov for mer ATP og byggestener, mens glukoneogenesen aktiveres når tilgangen på disse er god. I leveren vil også blodsukkeret og tilgangen på glukose i stor grad spille inn på reguleringen, som derfor skiller seg litt fra det som skjer i muskelvev.\nArtikkelen er sist oppdatert august 2013\n\nLes om fruktose- og galaktosemetabolismen her"
  },
  {
    "objectID": "artikler/metabolismen/ketonmetabolismen.html",
    "href": "artikler/metabolismen/ketonmetabolismen.html",
    "title": "Ketonmetabolismen",
    "section": "",
    "text": "Tilbake til artikkelserien om metabolismen\nKetonlegemer er vannløselige molekyler som produseres som følge av ufullstendig nedbrytning av fettsyrer, og disse produseres først og fremst av leveren. Leveren kan ikke selv benytte seg av disse, så de sendes ut i blodet og fraktes til andre celler der de brukes som energikilde. Produksjonen av ketonlegemer øker i situasjoner der karbohydratinntaket er lavt, eller ved faste. I denne artikkelen ser jeg nærmere på hvordan produksjonen av ketonlegemer foregår, og hvordan de kan benyttes som energikilde.\nRelevante artikler"
  },
  {
    "objectID": "artikler/metabolismen/ketonmetabolismen.html#produksjon-av-ketonlegemer",
    "href": "artikler/metabolismen/ketonmetabolismen.html#produksjon-av-ketonlegemer",
    "title": "Ketonmetabolismen",
    "section": "Produksjon av ketonlegemer",
    "text": "Produksjon av ketonlegemer\nEndeproduktet for β-oksidasjonen er acetyl-CoA. Dette molekylet kan gå inn i sitronsyresyklusen for å produsere energi, men når produksjonen av acetyl-CoA overgår sitronsyresyklusens kapasitet, vil disse molekylene i stedet benyttet for å produsere ketonlegemer. For å gå inn i sitronsyresyklusen må acetyl-CoA kondenseres med oksaloacetat, og det er derfor konsentrasjonen av oksaloacetat som er avgjørende for hvor mye acetyl-CoA som kan metaboliseres denne veien. Oksaloacetat produseres hovedsakelig som følge av nedbrytning av pyruvat, som er endepunktet i glykolysen. Lav tilgang på karbohydrater vil derfor bidra til produksjonen av ketonlegemer.\nMesteparten av fettsyrenedbrytningen i kroppen foregår i leveren, og overskuddet av Acetyl-CoA blir omdannet til ketonlegemer som kan fraktes i blodet til andre celler der de kan brukes som energikilde. Vi har tre ketonlegemer, acetoacetat, 3-hydroksybutyrat og aceton.\nAcetoacetat blir dannet fra acetyl-CoA i tre steg. Først kondenserer to acetyl-CoA-molekyler og danner acetoacetyl-CoA. Deretter kondenserer acetoacetyl-CoA med enda et acetyl-CoA, og vi får dannet 3-hydroksy-3-metyl-glutaryl-CoA (HMG-CoA). HMG-CoA spaltes til slutt til et acetyl-CoA og ketonlegemet acetoacetat. De to andre ketonlegemene dannes fra acetoacetat."
  },
  {
    "objectID": "artikler/metabolismen/ketonmetabolismen.html#ketonlegemer-som-energikilde",
    "href": "artikler/metabolismen/ketonmetabolismen.html#ketonlegemer-som-energikilde",
    "title": "Ketonmetabolismen",
    "section": "Ketonlegemer som energikilde",
    "text": "Ketonlegemer som energikilde\nKetonlegemene produseres som nevnt hovedsakelig i leveren, og herfra sendes de ut i blodet ettersom leveren selv mangler enzymene som trengs for å bryte dem ned. Flere vev, deriblant hjertet og nyrene, er storforbrukere av ketonlegemer som energikilde. For å brukes som energikilde må ketonlegemene først konverteres tilbake til acetyl-CoA, som deretter går inn i sitronsyresyklusen og elektrontransportkjeden for å produsere ATP.\nAcetoacetat krever to enzymatiske steg i denne prosessen. Først kobles det på et CoA-molekyl, slik at vi får dannet acetoacetyl-CoA. Deretter spaltes dette molekylet i to samtidig som en andre CoA-gruppe kobles på slik at vi står igjen med to acetyl-CoA-molekyler. 3-hydroksybutyrat må gjennomgå et ekstra enzymatisk steg, der det oksideres og omdannes til acetoacetat."
  },
  {
    "objectID": "artikler/metabolismen/ketonmetabolismen.html#regulering",
    "href": "artikler/metabolismen/ketonmetabolismen.html#regulering",
    "title": "Ketonmetabolismen",
    "section": "Regulering",
    "text": "Regulering\nInsulin spiller en rolle i ketonmetabolismen, og dette henger sammen med hormonets effekter på glukose- og fettmetabolismen. Insulin skilles ut som følge av økte blodsukkerverdier, og dersom vi spiser lite karbohydrater så vil vi også skille ut mindre insulin. Dette har hovedsakelig to biokjemiske effekter som sammen gjør at produksjonen av ketonlegemer øker.\n\nLeveren tar opp mindre glukose fra blodet, noe som reduserer tilgjengeligheten av oksaloacetat i leveren. Dette gjør at acetyl-CoA fra fettsyrenedbrytning i leveren ikke kan gå inn i sitronsyresyklusen.\nFravær av insulin vil øke fettsyrefrigjøringen fra fettvev, og store deler av disse fettsyrene tas opp av leveren. Økt fettsyrenedbrytning i leveren, kombinert med reduserte nivåer av oksaloacetat, gjør at ketonproduksjonen øker.\n\nSpiser vi lite nok karbohydrater, så vil altså produksjonen av ketonlegemer øke. Dette vil føre til at konsentrasjonen av ketonlegemer i blodet, som normalt sett holdes veldig lavt, også vil øke. Dette kalles å være i ketose. Dersom ketosen kommer fordi inntaket av karbohydrater er lavt, kan vi si at ketosen er kostindusert. Dersom energiinntaket over tid er for lavt, vil frigjøring av fettsyrer også øke som en naturlig del av sultresponsen. I denne situasjonen vil oksaloacetatet brukes opp av glukoneogenesen for å produsere glukose til å opprettholde blodsukkeret, noe som følgelig vil føre til en økning i produksjonen av ketonlegemer. Siden ketosen i denne situasjonen først og fremst er utløst av et for lavt energiinntak, kan vi si at den er sultindusert."
  },
  {
    "objectID": "artikler/metabolismen/ketonmetabolismen.html#ketose",
    "href": "artikler/metabolismen/ketonmetabolismen.html#ketose",
    "title": "Ketonmetabolismen",
    "section": "Ketose",
    "text": "Ketose\nProduksjonen av ketonlegemer i leveren er stor, og mengden som transporteres i blodet er derfor også stor. Vi kan se på ketonlegemene som en vannløselig transportform for Acetyl-CoA. Ettersom disse molekylene raskt tas ut igjen fra blodbanen, holdes konsentrasjonene i blodet normalt sett lave. I noen situasjoner kan imidlertid produksjonen av ketonlegemer øke så mye at konsentrasjonen i blodet stiger, og dette kalles ketose. Da vil ketonlegemer vanligvis også skilles ut i urinen, noe som kalles ketonuri, og det er vanligvis dette man måler dersom man spiser en ketogen diett og skal kontrollere om man er i ketose. Aceton kan også forlate kroppen gjennom pusten, noe som gir en karakteristisk ånde."
  },
  {
    "objectID": "artikler/metabolismen/ketonmetabolismen.html#ketoacidose",
    "href": "artikler/metabolismen/ketonmetabolismen.html#ketoacidose",
    "title": "Ketonmetabolismen",
    "section": "Ketoacidose",
    "text": "Ketoacidose\nKetoacidose beskriver en situasjon der konsentrasjonen av ketonlegemer i blodet blir så høy at det påvirker blodets pH. Dette er en livstruende tilstand, ettersom vi er avhengig av å holde pH innenfor snevre fysiologiske grenser. Dette oppstår som følge av at produksjonen av ketonlegemer i leveren øker mye samtidig som kapasiteten til å metabolisere ketonlegemene i andre vev synker. Det er først og fremst diabetikere (type 1) eller alkoholikere som er i risiko for å utvikle ketoacidose, og det forekommer ytterst sjelden hos ellers friske.\nPersoner med diabetes type 1 har utilstrekkelig eller fraværende produksjon av insulin, noe som fører til at glukagonet får dominere. Dette stimulerer glukoneogenesen og glykogennedbrytning i leveren, noe som sørger for de høye blodsukkerverdiene som kjennetegner sykdommen. Fraværet av insulin øker også som nevnt frigjøringen av fettsyrer og påfølgende fettsyrenedbrytning i leveren. Ettersom glukoneogenesen bruker opp oksaloacetat til nydanning av glukose, kan ikke acetyl-CoA fra fettsyrenedbrytningen gå inn i sitronsyresyklusen, og produksjonen av ketonlegemer i blodet øker.\nArtikkelen er sist oppdatert september 2013."
  },
  {
    "objectID": "artikler/metabolismen/langkjedede-flerumettede.html",
    "href": "artikler/metabolismen/langkjedede-flerumettede.html",
    "title": "Langkjedede og umettede fettsyrer",
    "section": "",
    "text": "Tilbake til artikkelserien om metabolismen\nTidligere har vi sett på nedbrytning og syntese av fettsyrer, med hovedfokus på de mettede fettsyrene. Umettede fettsyrer er fettsyrer med en eller flere dobbeltbindinger i karbonkjeden, og inkluderer de essensielle flerumettede omega-3 og omega-6-fettsyrene. Disse kan vi ikke lage selv, og er derfor avhengig av å få de i oss gjennom maten vi spiser. Men, når de først kommer inn i kroppen har vi en rekke enzymer som sørger for at de kan metaboliseres videre. I denne artikkelen tar vi en titt på disse metabolske prosessene som omhandler forlenging og desaturering av fettsyrer.\nRelevante artikler:"
  },
  {
    "objectID": "artikler/metabolismen/langkjedede-flerumettede.html#umettede-fettsyrer",
    "href": "artikler/metabolismen/langkjedede-flerumettede.html#umettede-fettsyrer",
    "title": "Langkjedede og umettede fettsyrer",
    "section": "Umettede fettsyrer",
    "text": "Umettede fettsyrer\nUmettede fettsyrer er fettsyrer som har en eller flere dobbeltbindinger i karbonkjeden. Fettsyren er enumettet dersom den inneholder en dobbeltbinding og flerumettet dersom det er flere. De essensielle omega-3 og omega-6-fettsyrene hører til de flerumettede fettsyrene.\nKarbonkjeden til en fettsyre har en karboksylgruppe i den ene enden og en metylgruppe i den andre. Enden med metylgruppen har fått navnet omega-enden, etter den siste bokstaven i det greske alfabetet, og dette har igjen gitt navn til de ulike fettsyregruppene, som klassifiseres etter hvor den første dobbeltbindingen befinner seg. Omega-3-fettsyrene har sin første dobbeltbinding på karbon nummer tre fra omegaenden, mens omega-6-fettsyrene har første dobbeltbinding på karbon nummer seks. Omega-9 har etter samme system sin første dobbeltbinding på karbon nummer ni."
  },
  {
    "objectID": "artikler/metabolismen/langkjedede-flerumettede.html#benevning",
    "href": "artikler/metabolismen/langkjedede-flerumettede.html#benevning",
    "title": "Langkjedede og umettede fettsyrer",
    "section": "Benevning",
    "text": "Benevning\nFettsyrer benevnes ofte ved hjelp av en kode som inneholder informasjon om hvor mange karbonatomer det er i kjeden, hvor mange dobbeltbindinger det er og hvor den første dobbeltbindingen sitter fra omega-enden. Disse kodene gjør det enkelt å se hvilken type fettsyre det er snakk om. Det første tallet i koden representerer antallet karbonatomer i kjeden, som for omega-3-fettsyren eikosapentaensyre (EPA) er 20. Det neste tallet representerer antallet dobbeltbindinger, og EPA har fem av disse, og koden er derfor 20:5. Den siste informasjonen vi får er hvor den første dobbeltbindingen sitter fra omega-enden, og dette benevnes ved n-X, der X representerer dette karbonatomet. Den første dobbeltbindingen i EPA sitter på karbon nummer tre (omega-3), og den fullstendige koden blir derfor 20:5n-3. Under følger noen eksempler på koden for noen ulike fettsyrer.\n\n\n\n\n\n\n\n\n\n\nNavn\nLengde\nDobbeltbindinger\nType fettsyre\nKode\n\n\nPalmitat\n16\n0\nMettet fettsyre\n16:0\n\n\nOljesyre\n18\n1\nEnumettet omega-9-fettsyre\n18:1n-9\n\n\nArakidonsyre\n20\n4\nFlerumettet omega-6-fettsyre\n20:4n-6\n\n\nDokosaheksaensyre\n22\n6\nFlerumettet omega-3-fettsyre\n22:6n-3"
  },
  {
    "objectID": "artikler/metabolismen/langkjedede-flerumettede.html#syntese-av-langkjedede-fettsyrer",
    "href": "artikler/metabolismen/langkjedede-flerumettede.html#syntese-av-langkjedede-fettsyrer",
    "title": "Langkjedede og umettede fettsyrer",
    "section": "Syntese av langkjedede fettsyrer",
    "text": "Syntese av langkjedede fettsyrer\nHovedproduktet fra fettsyresyntesen er palmitat, som er en mettet fettsyre med 16 karboner i kjeden. Vi har imidlertid noen enzymer som kalles elongaser, som kan fortsette å koble på tokarbonenheter og dermed forlenge fettsyrene. Disse enzymene finner vi i cellenes cytoplasma, bundet til membranen som omslutter endoplasmatisk retikulum. Elongasene er ikke substratspesifikke, og kan dermed forlenge alle typer fettsyrer."
  },
  {
    "objectID": "artikler/metabolismen/langkjedede-flerumettede.html#syntese-av-umettede-fettsyrer",
    "href": "artikler/metabolismen/langkjedede-flerumettede.html#syntese-av-umettede-fettsyrer",
    "title": "Langkjedede og umettede fettsyrer",
    "section": "Syntese av umettede fettsyrer",
    "text": "Syntese av umettede fettsyrer\nEn enzymgruppe som kalles desaturaser har den egenskapen at de kan sette inn dobbeltbindinger i fettsyrekjeden, og dermed produsere umettede fettsyrer. Disse er, som elongasene, bundet til endoplasmatisk retikulum i cellenes cytoplasma. De ulike desaturasene er spesifikke for hvor i fettsyrekjeden de kan sette inn dobbeltbindinger. Vi mennesker har ikke desaturaser som kan sette inn dobbeltbindinger tidligere enn karbon nummer syv, og dette forklarer hvorfor omega-3 og omega-6-fettsyrene er essensielle og må tilføres gjennom kostholdet.\nProduksjonen av langkjedede flerumettede fettsyrer skjer ved vekselvis desaturering og elongering. Utgangspunktet for disse synteseveiene er palmitat (16:0), stearinsyre (18:0), linolensyre (LA, 18:2n-6) og alfalinolensyre (ALA, 18:3n-3).\n\nD9-desaturase er et enzym som produserer henholdsvis omega-7-fettsyren palmitoleinsyre (16:2n-7) fra palmitat og omega-9-fettsyren oljesyre (18:1n-9) fra stearinsyre. Disse fettsyrene kan desatureres og elongeres videre for å gi opphav til flere omega-7 og omega-9-fettsyrer.\nD6-desaturase er den desaturasen som er vist å regulere metabolismen av flerumettede fettsyrer. De viktigste substratene for dette enzymet er fettsyrene med 18 karbonatomer i kjeden, 18:1n-9, 18:2n-6 (LA) og 18:3n-3 (ALA). Dette er altså det første steget i metabolismen av de essensielle omega-3 og omega-6-fettsyrene. D6-saturasen har høyere affinitet for de mest umettede fettsyrene, og dette vil si at omega-3-fettsyren 18:3n-3 er prioritert først, deretter omega-6-fettsyren 18:2n-6 og til slutt oljesyren 18:1n-9. Normalt sett vil svært lite oljesyre desatureres av dette enzymet, noe vi kommer tilbake til lenger nede angående mangel på essensielle fettsyrer.\nEtter en elongeringsreaksjon står vi igjen med fettsyrer med 20 karbonatomer, og disse er substrat for den neste desaturasen, D5-desaturase. Denne sørger for produksjon av de bioaktive fettsyrene arakidonsyre (AA, 20:4n-6) og eikosapentaensyre (EPA, 20:5n-3), som gir opphav til de hormonlignende signalstoffene eikosanoider, som vil bli viet en egen artikkel. Videre elongering av EPA gir produksjon av dokosaheksaensyre (DHA, 22:6n-3), som vi har mye av i nervesystemet. DHA gir også opphav til noen eikosanoider. Bildet under viser hele prosessen med å omdanne ALA til DHA.\nDesaturaseaktiviteten styres av hormoner. Insulin øker aktiviteten, og vil derfor bidra til å øke produksjonen av lengre, flerumettede fettsyrer. Glukagon og adrenalin vil på sin side redusere aktiviteten. Disse hormonene skilles ut som respons på endringer i blodsukkeret."
  },
  {
    "objectID": "artikler/metabolismen/langkjedede-flerumettede.html#fettsyrebalanse-og-mangel-på-essensielle-fettsyrer",
    "href": "artikler/metabolismen/langkjedede-flerumettede.html#fettsyrebalanse-og-mangel-på-essensielle-fettsyrer",
    "title": "Langkjedede og umettede fettsyrer",
    "section": "Fettsyrebalanse og mangel på essensielle fettsyrer",
    "text": "Fettsyrebalanse og mangel på essensielle fettsyrer\nSom nevnt lenger oppe så prioriterer D6-desaturasen de mest umettede fettsyrene, slik at 18:3n-3 og 18:2n-6 prioriteres før 18:1n-9. Mengden av de ulike fettsyrene i kostholdet kan imidlertid gjøre at en fettsyre prioriteres over de andre uavhengig av desaturasens preferanser. Et eksempel på dette er dersom kostholdets innhold av omega-6 er langt høyere enn omega-3, noe som kan føre til at produksjonen av EPA og DHA blir mindre enn det det er behov for, og at produksjonen av AA blir for stor. Siden det er disse langkjedede fettsyrene som gir opphav til produksjonen av eikosanoider så kan kostholdet altså potensielt påvirke hvilke eikosanoider som blir produsert.\nDette bildet er imidlertid litt mer komplisert enn som så. Det overnevnte gjelder for det første bare inntaket av de essensielle fettsyrene med 18 karbonatomer i kjeden. Inntaket av langkjedede fettsyrer som EPA, DHA og AA fra kostholdet omgår D6-desaturasesteget. I tillegg kan også de flerumettede fettsyrene være substrat for fettsyrenedbrytning, slik at fordelingen av fettsyrene som tilføres i kostholdet ikke nødvendigvis tilsvarer fordelingen av fettsyrer som forlater leveren for å sendes til resten av kroppens celler. Mye tilsier at flerumettede fettsyrer prioriteres som substrat for β-oksidasjonen.\nDersom vi får i oss for lite av de essensielle flerumettede fettsyrene kan vi få mangel. En markør for mangel på disse er omega-9-fettsyren mead acid (20:3n-9), noe som er logisk hvis vi tenker tilbake på D6-desaturasens substratpreferanse. Dersom det ikke er nok omega-3 og -6 tilgjengelig vil den omdanne mer oljesyre til mead acid. Så lenge vi får i oss nok omega-3 og omega-6 vil konsentrasjonene av 20:3n-9 holde seg lave. En ulempe med denne markøren er at den bare tar hensyn til samlet inntak av omega-3 og -6, og ikke kan brukes til å identifisere mangel på en spesifikk fettsyre. For å identifisere dette kan man se på ratioen mellom de langkjedede omega-3 og omega-6-fettsyrene med 22 karbonatomer.\nDet er mye kontrovers rundt hvor mye vi skal få i oss av omega-3 og omega-6, men som du nå kanskje har sett så er det flere faktorer som må tas med i beregningen, noe som gjør det vanskelig å fastsette hva som er et optimalt forhold mellom de ulike fettsyrene. WHO har foreløpig landet på en anbefaling om at forholdet mellom omega-3 og omega-6 i kostholdet bør være mellom 1:5 og 1:10.\nArtikkelen er sist oppdatert august 2013"
  },
  {
    "objectID": "artikler/metabolismen/metabolskesykdommer.html",
    "href": "artikler/metabolismen/metabolskesykdommer.html",
    "title": "Genetiske og metabolske sykdommer - prinsippene",
    "section": "",
    "text": "Tilbake til artikkelserien om metabolismen\nSist gang så jeg på grunnleggende kunnskaper om hvordan genetikk fungerer. Denne gangen får du et lite innblikk i hvordan genene våre kan forårsake sykdom, og hvordan prosessene bak dette fungerer. Du får også en oversikt over prinsippene bak sykdommene som rammer metabolismen og hvordan disse behandles."
  },
  {
    "objectID": "artikler/metabolismen/metabolskesykdommer.html#genetiske-sykdommer",
    "href": "artikler/metabolismen/metabolskesykdommer.html#genetiske-sykdommer",
    "title": "Genetiske og metabolske sykdommer - prinsippene",
    "section": "Genetiske Sykdommer",
    "text": "Genetiske Sykdommer\nSist gang fikk du en grunnleggende innføring i genetikken, og denne kunnskapen er grei å ha i bunn for å forstå hvordan disse sykdommene fungerer. Der finner du også forklaringer på en del begreper som vil dukke opp i denne saken.\nMonogene sykdommer skyldes en mutasjon i ett bestemt gen. Slike sykdommer kalles også mendelske sykdommer, og kan være autosomalt dominante eller recissive, noe som sier noe om hvordan de arves.\nEt dominant gen trenger bare å være nedarvet fra en av foreldrene for å gi sykdom, og siden det er dominant så betyr dette at minst en av foreldrene må ha den aktuelle sykdommen. Dersom sykdomsgenet er recissivt, må man arve en syk allele fra både mor og far for å kunne få sykdommen (se bildet). Har man en syk og en frisk allele er man bærer av sykdommen.\n\nSist gang skrev jeg litt om arv og hvordan vi arver en allele fra mor og en fra far. Dersom både mor og far er bærere av en recissiv sykdom vil det være 25% sjanse for at barnet får denne sykdommen. På samme måten er det en mulighet for at en person med en dominant mendelsk sykdom kan videreføre den friske allelen og dermed få et friskt barn.\nEn viktig bemerkning når det gjelder genetiske sykdommer, er at dette ofte ikke er en svart/hvitt-situasjon. Det er ikke sånn at man enten er syk eller frisk, selv om det kan være definerte grenseverdier for å få en diagnose. Det er alltid en skalering av alvorlighetsgrad, noe som betyr at vi finner hele spekteret fra et velfungerende enzym til fullstendig fravær av enzymaktivitet. For de fleste sykdommene er det mange ulike mutasjoner som kan oppstå i det samme genet, og de fleste er recissive. Compound Heterozygositet beskriver en situasjon der vi har flere mutasjoner, men er heterozygote for hver enkelt. Dette kan gi nedsatt funksjon selv om hver enkelt mutasjon alene ikke ville påvirket oss.\nSelv om man er homozygot for en mutasjon, er det heller ikke nødvendigvis slik at man blir syk. Biokjemisk penetrance er et begrep som sier noe om hvor stor andel av de som er homozygote som også blir syke. Selv om man har arvet to muterte alleler så kan det fremdeles være andre faktorer som er med å medierer hvordan fenotypen blir.\nAndre mer kompliserte sykdomsbilder kan påvirkes av flere gener, altså er de polygenetiske, og dette er et område vi vet lite om. Det er imidlertid identifisert mange gener som har en eller annen sammenheng med sykdommer, og som et eksempel kan jeg nevne at det er funnet 58 gener som er QTL-assosiert med utviklingen av overvekt/fedme. Slike sykdomsspesifikke QTLer forklarer hvorfor noen er mer utsatt for å få en sykdom enn andre, og det gir også en forklaring på hvorfor sykdom ofte ligger i familien."
  },
  {
    "objectID": "artikler/metabolismen/metabolskesykdommer.html#stoffskiftesykdommene",
    "href": "artikler/metabolismen/metabolskesykdommer.html#stoffskiftesykdommene",
    "title": "Genetiske og metabolske sykdommer - prinsippene",
    "section": "Stoffskiftesykdommene",
    "text": "Stoffskiftesykdommene\nMetabolismen er en samlebetegnelse for alle de prosessene som omhandler kroppens behandling av næringsstoffer. Det er mange reaksjoner som skal fungere sammen, og av og til går det ikke helt som det skal. Dersom et enzym ikke fungerer helt som det skal så påvirker dette en prosess, noe som kan føre til at vi får for lite av noe og dermed for mye av noe annet. En av foreleserne mine kalte disse sykdommene for biokjemi i praksis, et uttrykk som falt veldig i smak siden det er nettopp dette det handler om!\n\nStoffskiftesykdommer er biokjemi i praksis!\n\nMedfødte stoffskiftesykdommer skyldes spesifikke feil i en bestemt metabolismevei, f.eks. redusert enzymaktivitet eller dysfunksjon i et transportprotein. Hver enkelt sykdom opptrer sjelden, men tilsammen utgjør de en større sykdomsgruppe. Hvordan sykdommene uttrykkes/fenotypen kan være ulikt fra person til person, på grunn av den nevnte skaleringen av alvorlighetsgrad, men siden konsekvensene for de som rammes potensielt er enorme er dette en skummel sykdomsgruppe. Vanligvis er disse sykdommene mendelske og recissive.\nDette er et oversiktsbilde over metabolismen, og beskriver hvor mange stedet ting potensielt kan gå galt. Bildet er bare ment som en illustrasjon for hvor komplekst dette er:"
  },
  {
    "objectID": "artikler/metabolismen/metabolskesykdommer.html#opphopning-av-metabolitter",
    "href": "artikler/metabolismen/metabolskesykdommer.html#opphopning-av-metabolitter",
    "title": "Genetiske og metabolske sykdommer - prinsippene",
    "section": "Opphopning av metabolitter",
    "text": "Opphopning av metabolitter\nSykdomsmekanismen ved en metabolsk sykdom er at det er noe som hoper seg opp. Hvis enzymet som omdanner C til D mangler, så vil C hope seg opp. Hvis C også kan omdannes til X, vil også X hope seg opp. Disse metabolittene som hoper seg opp kan gi toksiske effekter som gir symptomene som kjennetegner den enkelte sykdommen.\nAv og til vil opphopning av stoffer kunne aktivere alternative metabolske veier som ellers ikke ville vært aktive. Da kan det dannes ytterligere stoffer som potensielt kan ha negative effekter på helsen vår. Disse sykdommene kan ramme nesten alle prosesser i kroppen, og eksempler på vanlige symptomer er mental retardasjon, organdysfunksjon/svikt og redusert vekst."
  },
  {
    "objectID": "artikler/metabolismen/metabolskesykdommer.html#nyfødtscreening",
    "href": "artikler/metabolismen/metabolskesykdommer.html#nyfødtscreening",
    "title": "Genetiske og metabolske sykdommer - prinsippene",
    "section": "Nyfødtscreening",
    "text": "Nyfødtscreening\nSiden vi etter hvert har kartlagt genetiske årsaker til en lang rekke sykdommer, er det også mulig å undersøke hvorvidt man har disse mutasjonene. Alle får i dag tilbud om å gjennomføre denne screeningen! Dette er veldig nyttig, da tidlig diagnose og dermed behandlig ofte er veldig avgjørende for hvor store konsekvensene blir. I Norge screener vi derfor nyfødte for en rekke sykdommer, slik at vi kan komme raskt i gang med en eventuell behandling.\nDagens praksis i Norge er at det tas en blodprøve 60-72 timer etter fødselen, der man måler nivåene av stoffene som hoper seg opp ved de ulike sykdommene. Grunnen til at man venter opp til tre døgn er at barnet helst skal ha begynt å få i seg mat, siden testen ellers ikke ville gitt utslag. Før fødselen ernæres barnet via morens blod, og støtter seg da på morens metabolisme av næringsstoffene. Dersom barnet har en metabolsk dysfunksjon vil dette som oftest vise seg når det selv blir nødt til å metabolisere næringsstoffene fra morsmelken.\nNyfødtscreeningen inkluderer i dag 21 metabolske sykdommer samt cystisk fibrose og hypotyreose. Det er mulig å diagnostisere mange flere sykdommer enn dette, men for å inkluderes i screeningen er et av kravene at vi skal kunne tilby behandling for den aktuelle sykdommen, og at mangel på behandling vil gjøre situasjonen verre. Hvert år oppdages 50-60 nye sykdomstilfeller som følge av denne screeningen.\nDisse sykdommene er svært sjeldne, noe som illustreres av følgende tabell. Husk at vi har omtrent 60 000 fødsler i Norge årlig!\n\nLes mer hos Senter for nyfødtscreening. Der finner du også en liste over de sykdommene det screenes for i dag."
  },
  {
    "objectID": "artikler/metabolismen/metabolskesykdommer.html#behandling",
    "href": "artikler/metabolismen/metabolskesykdommer.html#behandling",
    "title": "Genetiske og metabolske sykdommer - prinsippene",
    "section": "Behandling",
    "text": "Behandling\nMetabolske sykdommer behandles som oftest med livslang diett. Prinsippene bak dietten er å begrense eller styre helt unna inntak av det som hopes opp, så hver enkelt sykdom har sin egen spesialdiett. Man sikter også etter å forebygge katabolisme/nedbrytning av kroppens eget vev, da dette kan gi en stor tilførsel av problemskapende metabolitter innenfra. Ofte tilføres også store doser av enkelte vitaminer som fungerer som kofaktorer for enzymene, og noen ganger kan dette bidra til å øke enzymaktiviteten, slik at dietten ikke trenger å være like streng.\nVed sykdommer som f.eks. rammer proteinmetabolismen vil katabolisme av muskelvev være svært uheldig, da dette vil gi en høy tilførsel av alle aminosyrene, også den som skaper problemer. Hypoglykemi er en siste ting man ønsker å forebygge.\nDersom det oppstår symptomer på sykdommen så behandles disse akutt med et såkalt SOS-regime. Da kutter man ut all vanlig mat og tilfører en glukoseblanding over en periode på 24-48 timer. På denne måten unngår man det problematiske næringsstoffet (med mindre glukose er problemet), og man forebygger nedbrytning av kroppens energireserver. Man forebygger også hypoglykemi, ved å tilføre denne glukoseløsningen hver 2.-3. time.\nSOS-regime er aktuelt ved tilstander som fremmer katabolisme, som infeksjon, feber, operasjoner. Dersom man lurer på om barnet er sykt eller er på vei til å bli det, gir man SOS-regime forebyggende, og i fall man ikke tåler SOS-blandingen eller ikke blir bedre etter 48 timer, må man på sykehus for å få hjelp."
  },
  {
    "objectID": "artikler/metabolismen/metabolskesykdommer.html#spesialkost",
    "href": "artikler/metabolismen/metabolskesykdommer.html#spesialkost",
    "title": "Genetiske og metabolske sykdommer - prinsippene",
    "section": "Spesialkost",
    "text": "Spesialkost\nHver enkelt sykdom har sin egen spesialkost som er skreddersydd for å unngå næringsstoffet som gir problemer. Disse diettene må følges resten av livet, men for flere av dem er det slik at man etter hvert ikke trenger å være like streng lenger. Det er mest kritisk å følge dietten i starten av livet, når man både skal vokse og utvikle seg mentalt. Her følger grunnprinsippene for kostbehandlingen ved ulike sykdomsgrupper:\n\nAminosyremetabolismen\nVed sykdommer som rammer aminosyremetabolismen er det laget skreddersydde aminosyreløsninger som tilfører alle aminosyrene utenom den/de som skaper problemer. Disse løsningene er helt essensielle for å dekke proteinbehovet uten å få i seg skadelige mengder av det som hoper seg opp. Alt inntak av naturlige proteinkilder må måles nøye, slik at man ikke overskrider det man tåler. Siden proteinsyntesen krever at alle aminosyrene er tilgjengelig samtidig er det viktig å drikke disse aminosyreløsningene til et måltid, slik at man også får i seg litt av den aminosyren som gir problemer sammen med resten. Dersom man bare får i seg aminosyreløsningen så øker det risikoen for katabolisme, siden proteinsyntesen ikke kan drives videre uten alle aminosyrene tilgjengelig.\nEnergibehovet dekkes med spesialprodukter som proteinfattig brød, pasta, kjeks osv, fett (oljer, smør, margarin) og sukker. Aminosyreløsningene er normalt sett tilsatt vitaminer og mineraler.\n\n\nFettsyremetabolismen\nMange defekter i metabolismen av fettsyrer er kjent, men de fleste av disse er svært sjeldne. Prinsippene ved kostbehandlingen handler om å begrense behovet for fettsyrenedbrytning, da det er dette som gir opphopning av metabolitter. Redusert fettinntak, unngåelse av fasteperioder og hyppig bruk av SOS-regime ved sykdomsperioder er vanlig.\n\n\nKarbohydratmetabolismen\nVed sykdommer som rammer karbohydratmetabolismen må man se an hvilke deler som rammes. Noen av disse variantene rammer metabolismen av fruktose, og da må dette begrenses/kuttes. Andre rammer metabolismen av galaktose, noe som medfører en laktosefri diett. Mer alvorlige varianter kan hemme energiproduksjonen fra glukose, noe som må behandles med karbohydratfattig/ketogent kosthold. Sykdommer i glykogenmetabolismen kan hemme frigjøringen av glukose fra leveren, noe som må behandles med hyppig tilførsel av glukose utenfra.\n\n\nVitamin/mineral-metabolismen\nVitaminer og mineraler er essensielle næringsstoffer som har mange viktige funksjoner i kroppen. Ofte fungerer disse som kofaktorer i metabolismen, noe som betyr at de er nødvendige for at metabolske veier fungerer som de skal. Defekter i metabolismen av disse kan medføre dysfunksjoner i mange ulike metabolske veier, og behandlingen varierer stort ut ifra hvor problemet sitter og hva som er konsekvensen av dette. Det kan f.eks. være ting som hemmer opptaket eller distribueringen av vitaminet, som ofte kan behandles med farmakologiske doser eller injeksjoner. Eventuelt kan det være problemer med å omdanne vitaminene til aktive former, noe som gjør at de ikke får utført sine funksjoner. Her kan det enten være aktuelt å tilføre aktive former, eventuelt begrense inntaket av andre ting som på grunn av dette vil hopes opp."
  },
  {
    "objectID": "artikler/metabolismen/metabolskesykdommer.html#avslutning",
    "href": "artikler/metabolismen/metabolskesykdommer.html#avslutning",
    "title": "Genetiske og metabolske sykdommer - prinsippene",
    "section": "Avslutning",
    "text": "Avslutning\nDette var en innføring i prinsippene bak genetiske sykdommer generelt og metabolske sykdommer spesielt. Du fikk også et innblikk i hvordan disse sykdommene utarter seg og hvordan de behandles. I de neste sakene kommer jeg til å komme mer spesifikt inn på de ulike sykdommene, hvilke metabolske veier som påvirkes og hvordan behandlingen av de ulike tilstandene skiller seg fra hverandre.\nReferanser:\nInformasjonen i denne artikkelen er hentet fra forelesninger og bøker (1).\n1. Shaw V, Lawson M: Clinical Paedriatric Dietetics: Blackwell Publishing; 2007."
  },
  {
    "objectID": "artikler/metabolismen/sitronsyresyklusen.html",
    "href": "artikler/metabolismen/sitronsyresyklusen.html",
    "title": "Sitronsyresyklusen",
    "section": "",
    "text": "Tilbake til artikkelserien om metabolismen\nDe energigivende næringsstoffene, karbohydrater, protein og fett, metaboliseres via ulike prosesser som vi allerede har gått gjennom. Den primære energiproduksjonen inni cellene skjer imidlertid ikke i disse prosessene, men i sitronsyresyklusen og elektrontransportkjeden. I denne artikkelen tar vi en nærmere titt på den første av disse prosessene, nemlig sitronsyresyklusen!\nSitronsyresyklusen har flere navn, blant annet Krebs syklus (etter han som oppdaget den) og TCA-syklus (tricarboxylic acid cycle), men i denne gjennomgangen vil jeg holde meg til begrepet sitronsyresyklus.\nUtgangspunktet for sitronsyresyklusen er molekylet acetyl-CoA. Dette molekylet kommer fra nedbrytningen av de energigivende næringsstoffene, og er en tokarbonenhet som er koblet til et CoA-molekyl."
  },
  {
    "objectID": "artikler/metabolismen/sitronsyresyklusen.html#trinnene-i-sitronsyresyklusen",
    "href": "artikler/metabolismen/sitronsyresyklusen.html#trinnene-i-sitronsyresyklusen",
    "title": "Sitronsyresyklusen",
    "section": "Trinnene i sitronsyresyklusen",
    "text": "Trinnene i sitronsyresyklusen\nSelve sitronsyresyklusen foregår i mitokondriene i alle kroppens celler, og består av 8 trinn, som utgjør en sirkel eller en syklus. Underveis i denne syklusen frigis det elektroner i form av molekylene NADH og FADH2, som i elektrontransportkjeden bidrar til produksjon av ATP.\nAcetyl-CoA er som sagt utgangspunktet for sitronsyresyklusen, og under følger er en gjennomgang av de ulike trinnene. Det kan være en fordel å følge med på bildet for å ha oversikt over hvor du er, i tillegg til å huske hvor mange karbonatomer hvert molekyl har (skriver dette i parentes som XC bak hvert molekyl). Da er det lettere å holde oversikt over hvor i syklusen ting forsvinner!\n\nAcetyl-CoA (2C) kobles sammen med oksaloacetat (4C) i en kondenseringsreaksjon. Som et resultat av dette får vi molekylet citrat (6C). Denne reaksjonen benytter et enzym som heter citrat syntase, som hemmes når det er god tilgang på blant annet NADH.\nCitrat (6C) omdannes til isocitrat (6C). Her endres bare plassen på et oksygenmolekyl, så dette trinnet er ikke viktig å huske.\nIsocitrat (6C) omdannes til a-ketoglutarat (5C). Dette er en oksidativ dekarboksylering, der det skjer både en dekarboksylering (det spaltes av et karbonmolekyl i form av CO2) og en oksidering (det fjernes et elektron som kobles til et NAD-molekyl som reduseres til NADH. Disse reaksjonene er styrt av enzymet isocitrat dehydrogenase, som hemmes når det er god tilgang på NADH eller ATP, og stimuleres når det er høye nivåer av ADP (et tegn på lav energi) og kalsium.\na-ketoglutarat (5C) gjennomgår nok en oksidativ dekarboksylering for å bli omdannet til succinyl-CoA (4C). Her frigis det nok et karbonmolekyl i form av CO2 og et elektron i form av NADH. Det kobles altså også på et CoA-molekyl. Alle disse reaksjonene styres av enzymet a-ketoglutarat dehydrogenasekompleks, som stimuleres av kalsium og hemmes når det er god tilgang på ATP, NADH eller succinyl-CoA (4C).\nCoA-molekylet spaltes av fra succinyl-CoA (4C), og vi får succinat (4C). I denne reaksjonen får vi ut et GTP-molekyl, som gjennom noen omforminger blir omdannet til et ATP-molekyl.\nSuccinat (4C) oksideres til fumarat (4C) vd hjelp av enzymet succinat dehydrogenase, som også har en funksjon i elektrontransportkjeden. I denne prosessen frigis det et elektron i form av FADH2. Fumarat dannes også i ureasyklusen, der kroppen skiller ut nitrogen fra proteinnedbrytningen.\nFumarat (4C) hydreres (det kobles til et vannmolekyl), og vi får malat (4C).\nMalat (4C) oksideres deretter til oksaloacetat (4C). I denne prosessen spaltes det siste elektronet av i form av NADH. Oksaloacetat er som dere husker utgangspunktet for glukoneogenesen, så dersom det ikke er behov for videre energiproduksjon ved å gjenta syklusen, kan oksaloacetat fjernes denne veien. Som sagt under punkt 1 hemmes citrat syntase når det er god tilgang på NADH.\n\nMed unntak av reaksjon nr 1, 3 og 4, kan alle reaksjonene gå begge veier. Mange av molekylene i sitronsyresyklusen er også involvert i nedbrytningen av aminosyrer.\nDet totale utbyttet fra en runde med sitronsyresyklus er ett ATP-molekyl (reaksjon nr 5), 3 NADH-molekyler (reaksjon 3, 4 og 8 ) og ett FADH2-molekyl (reaksjon 6). ATP-molekylet kan brukes direkte som energi, mens de elektronbærende molekylene går inn i elektrontransportkjeden der de bidrar til videre ATP-produksjon.\nDen direkte reguleringen av sitronsyresyklusen har jeg tatt litt underveis, men generelt vil den stimuleres når det er liten tilgang på ATP og hemmes når det er høy tilgang på ATP."
  },
  {
    "objectID": "artikler/metthet-diett.html",
    "href": "artikler/metthet-diett.html",
    "title": "Metthetsfølelsen - viktig når du skal velge kosthold",
    "section": "",
    "text": "Det er gjort mange studier som har sammenlignet vekttapet ved ulike dietter, og en ting som har blitt gjentatt til det kjedsommelige er dette med at det ikke er noen forskjell mellom de ulike variantene. Spesielt har fokuset blitt rettet mot dietter basert på karbohydratrestriksjon og energirestriksjon, siden disse representerer det nye, populære og det gamle, tradisjonelle. Matens effekt på energiinntaket gjennom effekten på sult og metthet har derimot gått i glemmeboken, selv om det i virkeligheten må sies å være en veldig sentral faktor når det kommer til vektregulering.\nViktige begreper\nFor å få fullt utbytte av denne artikkelen er det viktig at vi er enige om betydningen av enkelte nøkkelbegreper."
  },
  {
    "objectID": "artikler/metthet-diett.html#fremgangsmåte-i-ulike-studier",
    "href": "artikler/metthet-diett.html#fremgangsmåte-i-ulike-studier",
    "title": "Metthetsfølelsen - viktig når du skal velge kosthold",
    "section": "Fremgangsmåte i ulike studier",
    "text": "Fremgangsmåte i ulike studier\nDet er mange studier som har sammenlignet effekten av ulike vektreduksjonsdietter, og fremgangsmåten varierer. I noen studier opereres det med energirestriksjon i begge intervensjonsgruppene, mens det i andre studier opereres med energirestriksjon i en gruppe og ad libitum i den andre. Dette er viktig å ha i bakhodet når vi skal tolke resultatene fra de ulike studiene.\nDe fleste studiene som sammenligner ulike dietter er såkalte intention-to-treat (ITT)-analyser. Dette innebærer at alle deltakerne inkluderes i sluttanalysen, uavhengig av om de har fulgt instruksjonene eller ikke. Dette ødelegger den reelle sammenligningen av de diettene man ser på, siden frafallet har en stor innvirkning på resultatene.\nDet man i realiteten viser med en ITT-analyse er som navnet direkte oversatt sier, effekten av å be en større gruppe mennesker gjennomføre en intervensjon, ikke effekten av å faktisk følge intervensjonen. Overført til diettstudier betyr dette at man undersøker den gjennomsnittlige effekten av å be en gruppe mennesker følge en diett, noe som ikke gjenspeiler den effekten du kan forvente ved å faktisk følge dietten.\nResultatet etter en ITT-analyse vil være at effekten av intervensjonen fremstår dårligere enn den egentlig er. De som ikke fulgte instruksjonene vil selvfølgelig ikke oppnå disse resultatene, og når de tas med i totalen så vil gjennomsnittseffekten bli dårligere.\nRichard David Feinman har skrevet mer om ITT her."
  },
  {
    "objectID": "artikler/metthet-diett.html#er-det-ingen-forskjell",
    "href": "artikler/metthet-diett.html#er-det-ingen-forskjell",
    "title": "Metthetsfølelsen - viktig når du skal velge kosthold",
    "section": "Er det ingen forskjell?",
    "text": "Er det ingen forskjell?\n\n\n\nFigur fra Foster 2010 (2)\n\n\nNår vi ser på studier som sammenligner ulike kosthold så hevdes det ofte at det ikke er en forskjell i vektnedgang og at diettene derfor er like effektive. Det er et stort problem ved å se på studiene på denne måten, og det er at det bare blir tatt hensyn til tallet på vekten, og ikke subjektive følelser eller andre effekter av kostholdet.\nDet er ingen tvil om at det er energibalansen som over tid avgjør om vi går opp eller ned i vekt, men kroppsmassen vår er ikke en homogen masse, og det er minst like vesentlig hva denne massen består av. Muskelvev og fettvev har vidt ulike effekter på ulike helsemarkører, så å se på kroppsvekten isolert er ikke veldig hensiktsmessig.\nI studier der både lavkarbo- og lavfettgruppen pålegges en lik energirestriksjon blir resultatene, ikke uventet, at begge gruppene går like mye ned i vekt, f.eks. Sacks 2009 [1]. I de studiene der lavfettgruppen pålegges energirestriksjon og lavkarbogruppen får spise ad libitum er også vektnedgangen lik, og i noen studier gir lavkarbo ad libitum til og med en større effekt på vekten, f.eks. Foster 2010 [2] eller Shai 2008 [3].\nStudier der begge gruppene spiser ad libitum er så vidt meg bekjent ikke gjennomført, men utifra hva de andre studiene viser er det liten tvil om at karbohydratrestriksjon ville vært mest effektivt, hvertfall som gjennomsnitt i større grupper. At det ikke er noen forskjell mellom diettene er derfor kanskje en sannhet med modifikasjoner."
  },
  {
    "objectID": "artikler/metthet-diett.html#hvorfor-er-det-slik",
    "href": "artikler/metthet-diett.html#hvorfor-er-det-slik",
    "title": "Metthetsfølelsen - viktig når du skal velge kosthold",
    "section": "Hvorfor er det slik?",
    "text": "Hvorfor er det slik?\nJeg skal selvfølgelig ikke påberope meg å vite hvorfor resultatene er som de er, men hvis jeg skal gjøre et forsøk vil det være mest naturlig å bruke sult- og metthetsregulering som den avgjørende faktoren. Et kosthold som i større grad stimulerer metthetsfølelsen vil naturlig bidra til å redusere matinntaket. Når karbohydratrestriksjon + ad libitum fører til at forsøkspersonene totalt sett spiser mindre energi enn de som blir pålagt energirestriksjon ser jeg ingen annen plausibel forklaring enn at dette skyldes en sterkere metthetsfølelse.\nDet kan selvfølgelig også argumenteres for at forsøkspersonene finner maten ensidig og kjedelig, og at de derfor ikke spiser like mye som de ville gjort om maten var mer velsmakende, men over lengre perioder ser jeg ikke på det som sannsynlig at dette er viktigere enn metthetsfølelsen.\nHvorfor studiene indikerer at et kosthold med karbohydratrestriksjon gir en høyere metthet og deretter et lavere matinntak er umulig å si sikkert, men noen av de mulige forklaringene kan være:\n\nProtein er det makronæringsstoffet som gir høyest metthet, så ved å øke proteininntaket kan vi oppnå denne effekten. De som legger om til lavkarbokosthold vil i de fleste tilfeller også øke inntaket av protein. I studier på lavkarbokosthold er det hvertfall vanlig at proteininntaket er høyest i lavkarbogruppen, noe som kan regnes som en feilkilde.\nEn annen teori er at matens innhold av mikronæringsstoffer avgjør hvor mye vi trenger å spise, og at man ved å spise næringsfattig mat (raffinerte produkter som vi spiser stadig mer av) stimulerer sultfølelsen fordi kroppen ønsker mer næring. En typisk lavkarbodiett er rik på næringsrike matvarer som kjøtt, fisk og egg, og raffinerte karbohydrater er gjerne det første som ryker ut av kostholdet.\nEn tredje teori er at et karbohydratredusert kosthold gir et lavere insulinnivå, noe som gjør energien i fettvevet mer tilgjengelige for kroppens celler, noe som reduserer behovet for å tilføre energi gjennom kostholdet. Dette vil imidlertid være mest relevant for de som skal ned i vekt, og ikke nødvendigvis for de som skal være vektstabile.\n\nMed stor sannsynlighet er det ikke bare en bestemt faktor som påvirker energiinntaket, men heller en kombinasjon av flere ting, og det er helt sikkert individuelle forskjeller på hva som gir den beste effekten. Dette understreker viktigheten av å tilpasse kostholdet til enkeltindividet."
  },
  {
    "objectID": "artikler/metthet-diett.html#hva-har-dette-å-si-for-deg",
    "href": "artikler/metthet-diett.html#hva-har-dette-å-si-for-deg",
    "title": "Metthetsfølelsen - viktig når du skal velge kosthold",
    "section": "Hva har dette å si for deg?",
    "text": "Hva har dette å si for deg?\nDet jeg til syvende og sist ønsker å understreke, som vanlig, er at en individuell tilnærming til kosthold er viktig. Ønsker du å gå ned i vekt, vil det være nødvendig å finne mat som gir deg nok metthet til at du ikke sprekker.\nFor noen kan det å redusere karbohydratinntaket være tilstrekkelig til at energiinntaket reduseres, mens et økt fokus på protein kan være løsningen for andre. Hos noen vil fettrik mat gi en god og langvarig metthetsfølelse, mens andre kan reagere motsatt og lett overspise på fett.\nDet er likevel enkelte ting som vil gi økt metthet for de fleste, nemlig et økt inntak av proteinrik mat og grønnsaker, og et redusert inntak av raffinerte karbohydrater som sukker og fint mel. I blogginnleggene om enkle tiltak for å forbedre kostholdet (Del 1, 2 og 3) gir jeg deg flere tips til ting du kan gjøre.\nLes også: Hvilken diett skal jeg velge?\n\nReferanser:\n\nSacks FM, Bray GA, Carey VJ, Smith SR, Ryan DH, Anton SD, McManus K, Champagne CM, Bishop LM, Laranjo N et al: Comparison of weight-loss diets with different compositions of fat, protein, and carbohydrates. N Engl J Med 2009, 360(9):859-873.\nFoster GD, Wyatt HR, Hill JO, Makris AP, Rosenbaum DL, Brill C, Stein RI, Mohammed BS, Miller B, Rader DJ et al: Weight and metabolic outcomes after 2 years on a low-carbohydrate versus low-fat diet: a randomized trial. Ann Intern Med 2010, 153(3):147-157.\nShai I, Schwarzfuchs D, Henkin Y, Shahar DR, Witkow S, Greenberg I, Golan R, Fraser D, Bolotin A, Vardi H et al: Weight loss with a low-carbohydrate, Mediterranean, or low-fat diet. N Engl J Med 2008, 359(3):229-241."
  },
  {
    "objectID": "artikler/minikurs-lipoproteiner.html",
    "href": "artikler/minikurs-lipoproteiner.html",
    "title": "Minikurs i lipoproteiner",
    "section": "",
    "text": "Dette er et gjesteinnlegg fra lege og forsker Espen Rostrup.\nDet snakkes mye om kolesterol, ofte i sammenheng med risikoen for hjertesykdom. Er det så enkelt som at et høyt totalkolesterol betyr en økt risiko, eller er det mer komplisert enn som så? Espen gir oss en grundig innføring i de ulike lipoproteinenes funksjoner og hva de har å si for risikoen for sykdom!\nLipider, så som kolesterol og triglycerider, er ikke vannløselige og må derfor transporteres rundt i blodet ved hjelp av såkalte lipoproteiner. Disse frakter lipidene til forskjellig vev hvor de brukes som energi, til fettlagring, i hormonproduksjon eller til produksjon av galle. Kolesterol er også en viktig bestanddel av celleveggen i alle kroppens celler. Lipoproteinene inneholder en kjerne av forskjellige fettyper (avhengig av hvilken type lipoprotein) som er omgitt av såkalte fosfolipider og apolipoproteiner."
  },
  {
    "objectID": "artikler/minikurs-lipoproteiner.html#lipoproteiner",
    "href": "artikler/minikurs-lipoproteiner.html#lipoproteiner",
    "title": "Minikurs i lipoproteiner",
    "section": "Lipoproteiner",
    "text": "Lipoproteiner\nDet finnes fem hovedtyper av lipoproteiner, som hver har forskjellige funksjoner:\nKylomikroner: Store molekyler som har som funksjon å transportere ernæringsfett fra tarm til vev og lever\nVLDL ( Very low density lipoprotein): Frakter triglycerider og litt kolesterol rundt i kroppen\nIDL (Intermediate density lipoprotein)  Frakter kolesterol og triglycerider\nLDL (Low density lipoprotein): Frakter i hovedsak kolesterol. LDL er viktige for reguleringen av kolesterolmetabolismen i kroppen, noe som har vært demonstrert i mange studier. Defekter i såkalt LDL-reseptor, den reseptoren som binder LDL til de cellene hvor kolesterol skal fraktes til, gir høye nivåer av LDL-kolesterol i blodet.\nHDL (High density lipoprotein): Frakter kolesterol som er i overskudd vekk fra vevet, og virker i samspill med de andre lipoproteinene. HDL driver med såkalt revers kolesteroltransport."
  },
  {
    "objectID": "artikler/minikurs-lipoproteiner.html#apolipoproteiner",
    "href": "artikler/minikurs-lipoproteiner.html#apolipoproteiner",
    "title": "Minikurs i lipoproteiner",
    "section": "Apolipoproteiner",
    "text": "Apolipoproteiner\nLipoproteinene har igjen såkalte apolipoproteiner på overflaten som bl.a. fungerer som signal til andre celler. De mest relevante apolipoproteinene er Apo-A1 og Apo-B. Apo-A1 er den viktigste proteinkomponenten i HDL-partiklene og er vesentlig for dannelsen av disse. Lave verdier er forbundet med økt risiko for hjertesykdom. Apo-B er proteinkomponenten i LDL og utrykk for det totale antall VLDL- og LDL-partikler. Fastende gir nivået av apo-B inntrykk av antall LDL-partikler og er ikke påvirket av om partiklene er fulle av kolesterol eller små og tette."
  },
  {
    "objectID": "artikler/minikurs-lipoproteiner.html#måling-av-blodlipidene-og-sykdomsrisiko",
    "href": "artikler/minikurs-lipoproteiner.html#måling-av-blodlipidene-og-sykdomsrisiko",
    "title": "Minikurs i lipoproteiner",
    "section": "Måling av blodlipidene og sykdomsrisiko",
    "text": "Måling av blodlipidene og sykdomsrisiko\nNår vi måler lipider i blod er det vanligste å måle totalkolesterol, HDL-kolesterol, LDL-kolesterol og triglycerider - og prøvene bør helst tas fastende. Hvis mulig bør man også måle apolipoprotein B og A1 da dette gir et ennå mer komplett bilde og sier noe om antall partikler. Mange LDL-partikler, uttrykt gjennom høye nivåer av apo-B, er assosiert med høye triglycerider og lav HDL-kolesterol, men uten at total kolesterol eller LDL-kolesterol er noe særlig endret. Med andre ord; to like totalkolesterol-verdier eller verdier av LDL-kolesterol kan være forbundet med forskjellig risiko. I en stor undersøkelse som undersøkte betydningen av forskjellige risikofaktorer for hjerte- karsykdom, ble brøken Apo-B/Apo-A1 funnet å være den sterkeste risikoparameteren av alle de som ble undersøkt (1).\nUten at dette ennå har blitt viet veldig stor oppmerksomhet i dagligdags medisin, har man imidlertid også sett at ikke bare nivåene av kolesterol i de forskjellige lipoproteinene spiller en rolle. Også størrelsen og tettheten er viktig i forhold til utviklingen av hjerte- karsykdom. Små tette LDL-partikler øker risiko for sykdom, mens store løse LDL-partikler gir liten risiko. Ved hjelp av spesielle metoder (NMR) kan man bestemme den gjennomsnittlige diameteren. Gjennomsnittlig diameter på LDL-partiklene ≤ 25,64 nm gir eksempelvis en 3,6 ganger økt risiko for koronar hjertesykdom sammenlignet med den tredjedelen som har størst LDL-partikler (≥ 26,05 nm)(2).\nSmå, tette LDL-partikler er også assosiert med høye triglycerider og lav HDL, ofte kalt aterogen dyslipidemi. Det er imidlertid ingen sammenheng mellom nivået av kolesterol eller LDL-kolesterol og størrelsen på LDL-partiklene. En annen interessant observasjon er også at dersom man har større LDL-partikler, dvs. &gt; 25,64 nm, er ikke lenger Apo-B eller kolesterol en like vesentlig risikofaktor for hjertesykdom.\n\n\n\nRisiko for hjertesykdom ved ulike størrelser av LDL\n\n\nHos personer innlagt med mistenkt hjertesykdom gir funn av små tette LDL-partikler større risiko for å finner innsnevringer på kransårene ved hjertekateterisering (3) . Videre fant man i en større kohort-studie med over 25.000 personer at koronar hjertesykdom var mer assosiert med antall LDL-partikler enn med LDL-kolesterol,- og  jo mindre LDL-partikler man hadde,  jo større var risiko for sykdom (4). Det gjenstår ennå å se om disse målingene har noen relevans i vanlige undersøkelser for å vurdere risiko. Ikke alle studier viser at de gir noen tilleggsinformasjon utover kolesterol, lipoproteiner og apolipoproteiner, når disse vurderes samlet. De er imidlertid svært interessante når man skal studere årsaken til hvorfor dyslipidemi gir økt risiko for hjertesykdom og hvordan kosthold kan påvirke denne risikoen.\nDet finnes to hovedmønstre når det gjelder fordeling av blodlipidene:\nLDL Pattern A: en betegnelse for et mønster med større LDL-partikler og lav risiko for hjerte- karsykdom. Dette er også assosiert med høy HDL og lave triglyserider.\nLDL-pattern B: en betegnelse for et mønster med små tette LDL-partikler og økt risiko for hjerte-karsykdom. Ofte assosiert med lav HDL og høye triglyserider.\n\nReferanser:\n\nYusuf S, Hawken S, Ounpuu S, Dans T, Avezum A, Lanas F, et al. Effect of potentially modifiable risk factors associated with myocardial infarction in 52 countries (the INTERHEART study): case-control study. Lancet. 2004;364(9438):937-952.\nLamarche B, Tchernof A, Moorjani S, Cantin B, Dagenais GR, Lupien PJ, et al. Small, dense low-density lipoprotein particles as a predictor of the risk of ischemic heart disease in men. Prospective results from the Québec Cardiovascular Study. Circulation. 1997 Jan. 7;95(1):69-75.\nToft-Petersen AP, Tilsted HH, Aarøe J, Rasmussen K, Christensen T, Griffin BA, et al. Small dense LDL particles–a predictor of coronary artery disease evaluated by invasive and CT-based techniques: a case-control study. Lipids in Health and Disease 2010 9:118. 2011;10:21.\nHarchaoui El K, van der Steeg WA, Stroes ESG, Kuivenhoven JA, Otvos JD, Wareham NJ, et al. Value of low-density lipoprotein particle number and size as predictors of coronary artery disease in apparently healthy men and women: the EPIC-Norfolk Prospective Population Study. J Am Coll Cardiol. 2007 Feb. 6;49(5):547-553."
  },
  {
    "objectID": "artikler/naeringsstoffer/alkohol.html",
    "href": "artikler/naeringsstoffer/alkohol.html",
    "title": "Alkohol",
    "section": "",
    "text": "Tilbake til artikkelserien om næringsstoffene\nDe fleste har et forhold til alkohol, men vi tenker sjelden på at dette stoffet kan bidra med en betydelig mengde energi, og energimengden er målt til 7kcal/gram. Tradisjonelt sett har alkohol hatt en sentral rolle som rusmiddel, og de aller fleste inntar alkohol i en eller annen grad.\nKjemisk består alkohol av grunnstoffene karbon, hydrogen og oksygen, og felles for alle alkoholforbindelser er at de inneholder en OH-gruppe. Den formen for alkohol som finnes i alkoholholdige drikkevarer er etanol, som dannes ved fermentering/gjæring av sukker."
  },
  {
    "objectID": "artikler/naeringsstoffer/alkohol.html#opptak-og-fordeling-i-kroppen",
    "href": "artikler/naeringsstoffer/alkohol.html#opptak-og-fordeling-i-kroppen",
    "title": "Alkohol",
    "section": "Opptak og fordeling i kroppen",
    "text": "Opptak og fordeling i kroppen\nAlkohol tas hovedsakelig opp i tynntarmen, men opptaket kan også foregå i magesekken, spesielt ved faste. Dersom du drikker alkohol til et måltid, vil alkoholen befinne seg lenger i magesekken. Noe vil brytes ned her, noe som gjør at ikke all alkoholen kommer ut i blodet. Dette forklarer hvorfor man ikke blir like påvirket når man drikker til et måltid.\nAlkoholen fordeler seg i den fettfrie kroppsmassen, noe som er grunnen til at menn generelt tåler mer alkohol enn kvinner."
  },
  {
    "objectID": "artikler/naeringsstoffer/alkohol.html#metabolisme",
    "href": "artikler/naeringsstoffer/alkohol.html#metabolisme",
    "title": "Alkohol",
    "section": "Metabolisme",
    "text": "Metabolisme\nAlkohol metaboliseres i leveren med en hastighet på 0,15 promille per time. Etanol brytes ned til acetaldehyd som videre brytes ned til acetat. Acetat kan enten gå inn sitronsyresyklusen og brukes som energi, eller det kan bli omdannet til fettsyrer.\nNedbrytningen av alkohol bruker ulike enzymsystemer som finnes i leveren, blant annet ADH (alkohol dehydrogenase) og MEOS (mikrosomalt etanoloksiderende system). Noe vil også skilles ut gjennom nyrene, pustes ut via lungene eller fordampe gjennom huden. 90% av alkoholen vil metaboliseres i leveren."
  },
  {
    "objectID": "artikler/naeringsstoffer/alkohol.html#påvirkning-på-metabolismen-av-andre-næringsstoffer",
    "href": "artikler/naeringsstoffer/alkohol.html#påvirkning-på-metabolismen-av-andre-næringsstoffer",
    "title": "Alkohol",
    "section": "Påvirkning på metabolismen av andre næringsstoffer",
    "text": "Påvirkning på metabolismen av andre næringsstoffer\nKroppen vil alltid prioritere å forbrenne alkohol, og dermed hemmer man forbruket av karbohydrater og fett. Glukose vil i større grad bli omdannet til melkesyre, noe som gir en forsuring av kroppen. Høyt nivå av melkesyre kan gi økt mengde urinsyre i blodet, siden disse  skilles ut via de samme transportmekanismene i nyrene. I tillegg inneholder øl også urinsyre. Dette kan på sikt gi urinsyregikt.\nFettforbrenningen reduseres og fettsyresyntesen i leveren økes. Dette gir økte mengder fettstoffer både i leveren og i blodet, og kan forårsake hypertriglyseridemi. Redusert fettforbrenning kan også bidra til utvikling av overvekt.\nAlkohol hemmer opptaket av thiamin, og langvarige alkoholikere har ofte mangelsykdommer knyttet til dette vitaminet. Siden thiamin er viktig for glukosemetabolismen, kan dette påvirke hjernefunksjonen siden glukose er hjernens foretrukne energikilde."
  },
  {
    "objectID": "artikler/naeringsstoffer/alkohol.html#problemer-med-å-registrere-inntak",
    "href": "artikler/naeringsstoffer/alkohol.html#problemer-med-å-registrere-inntak",
    "title": "Alkohol",
    "section": "Problemer med å registrere inntak",
    "text": "Problemer med å registrere inntak\nDet kan være problematisk å kartlegge en persons inntak av alkohol. For det første er porsjonsstørrelsene ulike fra sted til sted. For det andre oppgis alkoholinnholdet av og til i volum%, og av og til i gram. Siden etanol har en lavere egenvekt enn vann, vil en volumprosent tilsvare 0,8g etanol/100g drikkevare. For å regne ut alkoholmengden kan du ta utgangspunkt i følgende tall:\n\nØl (4,5%) inneholder 18g etanol/0,5 liter\nVin (11%) inneholder 87g etanol/liter\nSprit (32%) inneholder 10g etanol/drink (4cl)\n\nFor å regne ut omtrentlig hvor høy promille du vil få, kan du ta utgangspunkt i følgende formel."
  },
  {
    "objectID": "artikler/naeringsstoffer/alkohol.html#positive-effekter-av-alkohol",
    "href": "artikler/naeringsstoffer/alkohol.html#positive-effekter-av-alkohol",
    "title": "Alkohol",
    "section": "Positive effekter av alkohol",
    "text": "Positive effekter av alkohol\nEt moderat inntak av alkohol er assosiert med lavere dødelighet av alle årsaker, men dette er tall som må tas med en stor klype salt. I den gruppen som ikke drikker alkohol finner vi blant annet tørrlagte alkoholikere, alvorlig syke (som ikke kan drikke pga sykdommen) og en del toppidrettsutøvere. Alle disse tilhører grupper som av forskjellige grunner har en høyere dødelighet, noe som vil påvirke resultatene. Det er med andre ord ingen gode helsemessige grunner til å begynne å drikke om du fra før er avholds.\nEt moderat inntak av alkohol har likevel noen positive effekter. Blant annet har alkohol en svak HDL-økende effekt, samtidig som det virker blodfortynnende og reduserer blodkoagulasjonen, noe som kan virke beskyttende mot hjerte- og karsykdommer."
  },
  {
    "objectID": "artikler/naeringsstoffer/alkohol.html#alkohol-og-leveren",
    "href": "artikler/naeringsstoffer/alkohol.html#alkohol-og-leveren",
    "title": "Alkohol",
    "section": "Alkohol og leveren",
    "text": "Alkohol og leveren\nSom nevnt er leveren stedet der mesteparten av alkoholen omsettes. Dette har noen uheldige effekter på leveren, som blir verre jo høyere inntaket er. For det første krever nedbrytningen av etanol veldig mye oksygen, og faktisk benyttes hele 75-85% av leverens tilgang på oksygen. Dette gjør at levercellene kan oppleve oksygenmangel, noe som på fagspråket kalles cellulær hypoksi.\nØkt produksjon av fettsyrer og redusert fettforbrenning kan gi oppsamling av fett inni levercellene. Eksporten av fettsyrer fra leveren vil derfor øke, noe som gir økte fettmengder i blodet, hypertriglyseridemi. Akkumulering av fett inni levercellene kan førertil alkoholisk fettlever, og dette kan på sikt føre til mer alvorlig leverskade som fibrose og cirrhose (danning av bindevev inni leveren). 80-90% av alle tilfeller av levercirrhose er forårsaket av alkoholinntak!"
  },
  {
    "objectID": "artikler/naeringsstoffer/alkohol.html#alkohol-og-kreft",
    "href": "artikler/naeringsstoffer/alkohol.html#alkohol-og-kreft",
    "title": "Alkohol",
    "section": "Alkohol og kreft",
    "text": "Alkohol og kreft\nTall fra WCRF (world cancer research fund) viser at det er en overbevisende årsakssammenheng mellom alkoholholdig drikke og en rekke kreftformer, blant annet kreft i fordøyelseskanalen (munn, mage, tarm) og brystkreft. Om dette er direkte effekter av alkohol eller om det er et resultat av stoffer som oppstår under nedbrytningen vet vi ikke."
  },
  {
    "objectID": "artikler/naeringsstoffer/alkohol.html#aktuelt-om-alkohol",
    "href": "artikler/naeringsstoffer/alkohol.html#aktuelt-om-alkohol",
    "title": "Alkohol",
    "section": "Aktuelt om alkohol",
    "text": "Aktuelt om alkohol\n\nIfølge utviklingen av norsk kosthold 2010 er alkoholforbruket seksdoblet siden 1950, men de 10% av befolkningen som drikker mest står for omtrent halvparten av det totale forbruket.\nDet norske totalforbruket av alkohol per innbygger er lavt sammenlignet med mange andre europeiske land, men den norske drikkekulturen innebærer at man drikker sjelden og mye hver gang, der man i andre land drikker oftere, men ikke så mye om gangen. Denne kulturen med helgefylla har nok større skadevirkninger enn et hyppigere, moderat inntak.\nDet er en klar sammenheng mellom alkoholinntak og skader/ulykker, voldsepisoder, kriminalitet og sykelighet."
  },
  {
    "objectID": "artikler/naeringsstoffer/biotin.html",
    "href": "artikler/naeringsstoffer/biotin.html",
    "title": "Biotin, vitamin B7",
    "section": "",
    "text": "Tilbake til artikkelserien om næringsstoffene\nBiotin er det sjette av de åtte B-vitaminene, og er også kjent som vitamin B-7. B-vitaminene er vannløselige, så vi er avhengig av et kontinuerlig inntak av disse for å opprettholde god helse. Disse vitaminene er i stor grad involvert i kroppens energimetabolisme, som kofaktorer til viktige enzymer.\nBiotin ble oppdaget pga symtomer som oppstod ved høyt inntak av eggehvite. Det viste seg at et glykoprotein i eggehviten, avidin, koblet seg til biotin i tarmen og hindret opptak. Inntak av matvarer med høyt innhold av dette vitaminet kurerte denne «eggehvite-skaden»."
  },
  {
    "objectID": "artikler/naeringsstoffer/biotin.html#opptak",
    "href": "artikler/naeringsstoffer/biotin.html#opptak",
    "title": "Biotin, vitamin B7",
    "section": "Opptak",
    "text": "Opptak\nBiotin finnes i kosten bundet til protein. Enzymet biotinidase bidrar til å frigi vitaminet, slik at det kan tas opp fra tarmen.\nBiotin absorberes inn i tarmcellene via to mekanismer. Den ene er gjennom en natrium-avhengig multivitamintransporter, SMVT, og den andre er passiv diffusjon.\nFra tarmcellene transporteres biotin over i portåren ved hjelp av et transportprotein, og fraktes til leveren. Fra leveren sendes biotin ut i blodet, der det binder til proteiner som albumin, globulin eller biotinidase, som frakter vitaminet til målcellene.\nMålcellene tar opp biotin ved hjelp av SMVT, tilsvarende det som ble brukt i tarmcellene. Studier på både dyr og mennesker har foreslått at vitaminet kan krysse blod-hjerne-barrieren, og på denne måten kommer inn i sentralnervesystemet."
  },
  {
    "objectID": "artikler/naeringsstoffer/biotin.html#funksjoner",
    "href": "artikler/naeringsstoffer/biotin.html#funksjoner",
    "title": "Biotin, vitamin B7",
    "section": "Funksjoner",
    "text": "Funksjoner\nBiotin er en essensiell kofaktor for fem spesifikke enzymer, karboksylaser, som alle er viktige i metabolismen. En karboksylase katalyserer en karboksyleringsreaksjon, der en karboksylgruppe bindes til det opprinnelige molekylet.\nHer er en beskrivelse av de fem enzymene og hva de gjør:\n\nAcetyl-koenzym A karboksylase finnes i to isoformer. Begge produserer molekylet malonyl-koenzym A, som er utgangspunktet for fettsyresyntesen, og en av hovedregulatorene for fettsyreforbrenningen.\nPyruvat karboksylase omdanner pyruvat til oksaloacetat, en metabolitt i sitronsyresyklusen, som er utgangspunktet for nydanningen av glukose, glukoneogenesen.\nMetylkrotonyl-koenzym A karboksylase er sentral i nedbrytningen av de forgreinede aminosyrene, BCAA (valin, isoleucin, leucin).\nPropionyl-koenzym A karboksylase omformer propionyl-koenzym A til metylmalonyl-koenzym A som igjen omdannes til succinyl-koenzym A, som er en metabolitt i sitronsyresyklusen. Dette enzymet er sentralt i nedbrytningen av fettsyrer med oddetall karbonmolekyler, og enkelte aminosyrer."
  },
  {
    "objectID": "artikler/naeringsstoffer/biotin.html#behov-og-anbefalinger",
    "href": "artikler/naeringsstoffer/biotin.html#behov-og-anbefalinger",
    "title": "Biotin, vitamin B7",
    "section": "Behov og anbefalinger",
    "text": "Behov og anbefalinger\nSom for pantotensyre, finnes det ikke norske anbefalinger for inntak av biotin. De amerikanske anbefalingene er i området 30µg/dag, men datagrunnlaget bak disse anbefalingene er mangelfulle."
  },
  {
    "objectID": "artikler/naeringsstoffer/biotin.html#mangeltilstander",
    "href": "artikler/naeringsstoffer/biotin.html#mangeltilstander",
    "title": "Biotin, vitamin B7",
    "section": "Mangeltilstander",
    "text": "Mangeltilstander\nMangel på biotin har blitt observert hos personer som inntar store mengder rå eggehvite, pga bindingen til glykoproteinet avidin. Det har tidligere også vært observert mangel hos pasienter som får total parenteral ernæring, men biotin er nå tilsatt denne type ernæring, så det er ikke lenger et problem.\nSymptomer på mangel kan være tørr hud, utslett, sprø negler, tørt og sprøtt hår og hårtap. En nedsatt glukoseomsetning som følge av mangel på biotin kan medføre et forhøyet blodsukker."
  },
  {
    "objectID": "artikler/naeringsstoffer/biotin.html#kan-vi-få-for-mye",
    "href": "artikler/naeringsstoffer/biotin.html#kan-vi-få-for-mye",
    "title": "Biotin, vitamin B7",
    "section": "Kan vi få for mye?",
    "text": "Kan vi få for mye?\nEkstremt store doser gitt både oralt og intravenøst har aldri vist uheldige effekter, så vi kan trygt si at det ikke finnes toksiske effekter av dette vitaminet. Et eventuelt overskudd skilles effektivt ut over nyrene."
  },
  {
    "objectID": "artikler/naeringsstoffer/biotin.html#gode-kilder",
    "href": "artikler/naeringsstoffer/biotin.html#gode-kilder",
    "title": "Biotin, vitamin B7",
    "section": "Gode kilder",
    "text": "Gode kilder\nBiotin produseres av gjær og bakterier i maten og i tarmfloraen. Det antas at dette er hovedkilden til vår tilførsel av vitaminet. Matvarer som inneholder relativt mye biotin er eggeplomme, lever, sjømat, meieriprodukter og enkelte grønnsaker."
  },
  {
    "objectID": "artikler/naeringsstoffer/biotin.html#aktuelt-om-biotin",
    "href": "artikler/naeringsstoffer/biotin.html#aktuelt-om-biotin",
    "title": "Biotin, vitamin B7",
    "section": "Aktuelt om biotin",
    "text": "Aktuelt om biotin\n\nBiotin er nødvendig for glukoseomsetningen, og høye nivåer er assosiert med lavt blodsukker. Diabetikere (type 2) har ofte lavt biotinnivå, og det høye blodsukkeret kan i noen tilfeller normaliseres med biotintilskudd."
  },
  {
    "objectID": "artikler/naeringsstoffer/dvitamin.html",
    "href": "artikler/naeringsstoffer/dvitamin.html",
    "title": "D-vitamin",
    "section": "",
    "text": "Tilbake til artikkelserien om næringsstoffene\nD-vitamin er et spesielt vitamin. Vi kan tilføre vitaminet gjennom kosten, eller produsere det selv ved hjelp av sollys. Det er et stort fokus på D-vitamin om dagen, og flere matvarer berikes med dette vitaminet for å sikre et tilstrekkelig inntak i befolkningen generelt. Tradisjonelt sett har man trodd at D-vitamin bare hadde en funksjon i kalsiummetabolismen, men den siste tiden er det identifisert en rekke nye funksjoner, noe som har ført til en diskusjon om hvorvidt dagens anbefalinger er tilstrekkelige.\nD-vitamin finnes i to varianter. D2, ergokalsiferol, som syntetiseres fra plankton, sopp og gjær, og D3, kolekalsiferol, som pattedyr syntetiserer ved hjelp av sollys. D3 er dominerende i vårt daglige inntak, og D2 brukes i hovedsak til å berike matvarer siden det er billig å produsere. D-vitamin er en samlebetegnelse for de to variantene.\nDet er nå bred enighet om at den aktive formen for D-vitamin er et steroidhormon. Men ettersom det store deler av året ikke er tilstrekkelig sollys til å produsere vitaminet så holder man foreløpig på vitaminbetegnelsen. I kroppen utfører vitaminet sine funksjoner via en hormonlignende forbindelse kalt kalsitriol, men siden det ikke alltid er tilstrekkelig sollys til å dekke behovet, er vi ofte avhengig av tilførsel gjennom kosten, derav betegnelsen som vitamin. I denne artikkelen vil jeg bruke vitaminbegrepet."
  },
  {
    "objectID": "artikler/naeringsstoffer/dvitamin.html#opptak-og-metabolisme",
    "href": "artikler/naeringsstoffer/dvitamin.html#opptak-og-metabolisme",
    "title": "D-vitamin",
    "section": "Opptak og metabolisme",
    "text": "Opptak og metabolisme\nSom nevnt i innledningen kan kroppen tilføres D-vitamin på to ulike måter:\n\nVia kosten:\n\nD-vitamin er fettløselig, og er derfor avhengig av fett i kostholdet for å tas opp i tarmen. Vitaminet pakkes sammen med andre fettløselige substanser inn i miceller, som diffunderer inn i tarmcellene. I tarmcellene pakkes vitaminet inn i kylomikroner, og fraktes med lymfesystemet til leveren, der enzymer omdanner vitaminet til 25(OH)D, som er formen som transporteres i blodet. Begge formene av D-vitamin kan tilføres på denne måten.\n\nEgenproduksjon:\n\nKolesterol i huden omdannes til 7-dehydrokolesterol, som er provitamin D3. Når UVB-strålene treffer huden, omdannes 7-dehydrokolesterol til vitamin D3. Det vitaminet som dannes vil enten fraktes med blodet til leveren, eller deaktiveres av videre eksponering for sollys. D3 kan dannes i to ulike former, cis- og trans-, som påvirker funksjonen (se figuren).\n\nEgenproduksjon av D-vitamin er mye høyere enn inntak via kosten, og 5-15 minutters eksponering for solen 3 dager i uken er nok til å dekke behovet. Solfaktor 8 eller høyere blokkerer effektivt produksjonen, så man bør oppholde seg litt i solen før man finner frem solkremen. Har du mørkere hudfarge trenger du lenger tid i solen for å produsere vitaminet. Lenger sør, der man eksponeres for sterkere sollys enn i Norge er ikke dette noe problem, men mørkhudede som lever her oppe kan risikere å ikke produsere nok. D-vitamin kan lagres i fettvev, noe som gjør det mulig å produsere nok vitamin om sommeren til å klare seg gjennom vinteren.\nMetabolismen av D-vitamin inkluderer hydroksylering til 25(OH)D i leveren, og enda en hydroksylering i nyrene til 1,25(OH)­2D (heretter bare 1,25D) eller 24,25(OH)­2D (heretter bare 24,25D). D-vitamin skilles til slutt ut gjennom urinen etter å ha blitt omdannet til en inaktiv metabolitt, 1,24,25(OH)­2D (heretter bare 1,24,25D), i nyrene. Den aktive formen av vitaminet stimulerer sin egen nedbrytning, noe som er med å regulere nivåene.\n25(OH)D er den primære sirkulerende formen av vitaminet. Denne formen i nyrene omdannes til to ulike aktive former, som er ansvarlig for hvordan D-vitamin utfører sine funksjoner. Den mest kjente formen er 1,25D som kan binde til vitamin-D-reseptoren (VDR) i cellekjernen og dermed være med å regulere genuttrykket. Som nevnt kommer D3 i to utgaver, og det er 1,25D fra transformen som binder til VDR i cellekjernen og virker gjennom genetiske mekanismer. Cisformen kan på sin side binde til et alternativt bindingssete på VDR, og virker gjennom raske, ikke-genetiske mekanismer. Den andre aktive formen er 24,25D, men dennes funksjoner er mindre studert enn 1,25D.\nNår D-vitamin er bundet til VDR i cellekjernen, vil dette komplekset gå sammen med en annen reseptor, RXR (Retinoid X-reseptor), og sammen vil hele komplekset binde til vitamin-D-responsive elementer på DNA, som kan regulere et gen opp eller ned. Den alternative virkningsmekanismen skjer som nevnt gjennom binding til et alternativt bindingssete som befinner seg i cellemembranen, som blant annet kan aktivere ulike proteiner eller regulere åpning av transportkanaler, og dermed medføre raske biologiske responser."
  },
  {
    "objectID": "artikler/naeringsstoffer/dvitamin.html#funksjoner",
    "href": "artikler/naeringsstoffer/dvitamin.html#funksjoner",
    "title": "D-vitamin",
    "section": "Funksjoner",
    "text": "Funksjoner\nSom nevnt i innledningen så trodde man opprinnelig at D-vitamin bare hadde sin funksjon i beinmetabolismen gjennom å regulere kalsium- og fosfatmetabolismen. Nå er det god dokumentasjon for at D-vitamin også påvirker immunsystemet, bukspyttkjertelen, hjertefunksjon og hjernen.\n\nFiguren over oppsummerer alle effektene D-vitamin har i de ulike fysiologiske systemene. I alle celler er D-vitamin nødvendig for regulering av cellesyklusen. Det er bare nyrene som danner aktive metabolitter som sendes ut i blodbanen som et hormon. Andre celler kan også danne kalsitriol, men bare til eget bruk. Økte nivåer av kalsitriol har vist seg å hemme kreftceller, spesielt i bryst, tykktarm, lunge, prostata og huden.\nHjertefunksjon og kardiovaskulær helse er avhengig av D-vitamin. Vitaminet regulerer hormoner som er sentrale i regulering av blodtrykket. I tillegg er det viktig for blodets koagulering og funksjon av selve hjertemuskelen.I bukspyttkjertelen er D-vitamin viktig for insulinutskillelsen, og derfor innblandet i metabolismen av først og fremst karbohydrater, men også fett og protein. D-vitamin har også vist seg å være viktig for funksjonen til celler i immunsystemet, og stimulerer produksjonen av antimikrobiale peptider."
  },
  {
    "objectID": "artikler/naeringsstoffer/dvitamin.html#behov-og-anbefalinger",
    "href": "artikler/naeringsstoffer/dvitamin.html#behov-og-anbefalinger",
    "title": "D-vitamin",
    "section": "Behov og anbefalinger",
    "text": "Behov og anbefalinger\nAnbefalt inntak av D-vitamin er 10µg/dag, og litt høyere for spedbarn og eldre. Internasjonalt er D-vitaminanbefalingene i form av IU (International Units). 1µg=40 IU, noe som gir oss at de norske anbefalingene på 10 µg tilsvarer 400 IU. IU = IE på norsk, internasjonale enheter.\nAnbefalingene er beregnet til den mengden som er tilstrekkelig for å unngå en reduksjon i beintettheten, og dermed utvikling av beinskjørhet. Mye tyder likevel på at det fysiologiske behovet kan være høyere, da D-vitamin ser ut til å ha mange flere funksjoner i kroppens celler.\nI Norden anses verdier over 50 nmol/L som tilstrekkelig, noe som var konklusjonen etter en metaanalyse publisert i 2013, mens amerikanerne opererer med litt høyere verdier (75-150nmol/L)."
  },
  {
    "objectID": "artikler/naeringsstoffer/dvitamin.html#mangeltilstander",
    "href": "artikler/naeringsstoffer/dvitamin.html#mangeltilstander",
    "title": "D-vitamin",
    "section": "Mangeltilstander",
    "text": "Mangeltilstander\nDen mest kjente mangelsykdommen knyttet til D-vitamin, er rakitt, også kjent som engelsk syke. Rakitt rammer små barn som ikke har tilstrekkelige nivåer av D-vitamin, og fører til at skjelettet ikke får den nødvendige styrken, som igjen gir deformerte bein/knokler. D-vitaminmangel kan hos voksne gi en variant av denne sykdommen som kalles osteomalasi, som kjennetegnes ved at mineraliseringen av beinvev ikke er god nok. Dette fører til svakere skjelett, som over tid kan gi deformering av knoklene. Osteomalasi kan over tid føre til beinskjørhet.\nSom nevnt i avsnittet lenger oppe har man nå avdekket veldig mange funksjoner for D-vitamin, og lave nivåer er assosiert med en rekke sykdommer. Som følge av at vitaminet er viktig for regulering av cellesyklus er mangel satt i sammenheng med en rekke kreftformer. Koblingene til immunsystemet har gitt en kobling til mange autoimmune sykdommer som diabetes type 1, MS, inflammatoriske tarmsykdommer og psoriasis.\nD-vitamin er også viktig for funksjonen til bukspyttkjertelen, noe som har gitt opphav for en kobling til glukoseintoleranse og diabetes type 2. Risikofaktorer for hjertesykdom påvirkes også som følge av mangel, og både høyt blodtrykk og trombogenese antas å kunne forårsakes av dette.\nDe vanligste symptomene på D-vitaminmangel hos voksne er muskelsvakhet og beinsmerter."
  },
  {
    "objectID": "artikler/naeringsstoffer/dvitamin.html#genetiske-defekter-i-d-vitaminmetabolismen",
    "href": "artikler/naeringsstoffer/dvitamin.html#genetiske-defekter-i-d-vitaminmetabolismen",
    "title": "D-vitamin",
    "section": "Genetiske defekter i D-vitaminmetabolismen",
    "text": "Genetiske defekter i D-vitaminmetabolismen\nDet er identifisert en rekke genetiske sykdommer som rammer D-vitaminmetabolismen, og som fører til mange av de samme symptomene som mangler vil. Disse sykdommene kan ramme ulike deler av D-vitaminmetabolismen, og dermed vil de også måtte behandles ulikt. Generelt vil disse defektene føre til hypokalsemi, hypofosfatemi og sekundær hyperparatyriodisme. Her er en kort oversikt over de ulike hovedgruppene:\n\nVitamin D-avhengig rakitt type 1A\n\nDette skyldes en defekt i enzymet som omdanner 25(OH)D til 1,25D i nyrene. Der vil det ikke hjelpe å tilføre mer D-vitamin, ettersom problemet er at vitaminet ikke blir aktivert. Denne formen kalles ofte pseudovitamin-D-mangel.\n\nVitamin D-avhengig rakitt type 1B\n\nDenne varianten er ekstremt sjelden, og skyldes en defekt i enzymet som lager 25(OH)D i leveren.\n\nVitamin D-avhengig rakitt type 2A\n\nDenne varianten kalles også arvelig vitamin-D-resistent rakitt, og skyldes en mutasjon i vitamin-D-reseptoren. Ved denne tilstanden så må ofte kalsiumnivåene reguleres manuelt. Ettersom 1,25D stimulerer sin egen nedbrytning så vil man ofte ha høye nivåer sirkulerende i blodet.\n\nVitamin-D-avhengig rakitt type 2B\n\n-   Dette er en tilstand der man har en overproduksjon av proteiner som kan binde til vitamin-D-responsive elementer, slik at D/VDR/RXR-komplekset ikke kan gjøre jobben sin.\n\nIdiopatisk infantil hyperkalsemi\n\nDette er en defekt i nedbrytningen av 1,25(OH)D. På grunn av at 1,25(OH) ikke brytes ned så vil effektene av D-vitamin overdrives, og man ender opp med hyperkalsemi.\n\n\nAlle disse sykdommene er svært sjeldne, men det kan være greit å vite om at de finnes."
  },
  {
    "objectID": "artikler/naeringsstoffer/dvitamin.html#kan-vi-få-for-mye",
    "href": "artikler/naeringsstoffer/dvitamin.html#kan-vi-få-for-mye",
    "title": "D-vitamin",
    "section": "Kan vi få for mye?",
    "text": "Kan vi få for mye?\nD-vitaminforgiftning er sjelden, og krever et enormt inntak over lengre perioder. Symptomene kan sammenlignes med symptomene på hyperkalsemi (kalsiumforgiftning), som er assosiert med nyrestein og kalsifisering av mykt vev.\nRisikoen for toksisitet øker ved blodkonsentrasjoner over 375 nmol/L."
  },
  {
    "objectID": "artikler/naeringsstoffer/dvitamin.html#gode-kilder",
    "href": "artikler/naeringsstoffer/dvitamin.html#gode-kilder",
    "title": "D-vitamin",
    "section": "Gode kilder",
    "text": "Gode kilder\nFra naturens side finnes D-vitamin bare i et fåtall matvarer: fiskeleverolje (tran), fet fisk og eggeplomme og smør. Vitaminet er dessuten tilsatt i en rekke matvarer, som ekstra lett melk og margarin. Hovedkilden til D-vitamin er likevel ikke maten vi spiser, men egenproduksjon som følge av eksponering for sollys. Ved å eksponeres for sollys, vil du på kort tid produsere nærmere 10 000 IU, noe som med god margin utklasser det du klarer å få i deg gjennom kostholdet."
  },
  {
    "objectID": "artikler/naeringsstoffer/dvitamin.html#aktuelt-om-d-vitamin",
    "href": "artikler/naeringsstoffer/dvitamin.html#aktuelt-om-d-vitamin",
    "title": "D-vitamin",
    "section": "Aktuelt om D-vitamin",
    "text": "Aktuelt om D-vitamin\n\nHer er en metaanalyse om D-vitamin publisert i forbindelse med de nye nordiske kostrådene (NNR2012)\nDe amerikanske anbefalingene for inntak av D-vitamin er nylig tredoblet fra 200 til 600 IU/dag.\nMye oppdatert og dagsaktuell informasjon om D-vitamin kan man finne på denne siden.\nTidsskriftet for den norske legeforeningen publiserte i 2010 en oversiktsartikkel om solarium, D-vitamin og hudkreft. Den finnes her.\nOverlege og ekspert på D-vitamin, Mats Humble, holder et foredrag om vitaminet i Stockholm, anbefales!\nFår vi nok D-vitamin?\nHer er en god artikkel om de ulike genetiske effektene i Vitamin-D-metabolismen\n\nArtikkelen er sist oppdatert desember 2013"
  },
  {
    "objectID": "artikler/naeringsstoffer/fett.html",
    "href": "artikler/naeringsstoffer/fett.html",
    "title": "Fett",
    "section": "",
    "text": "Tilbake til artikkelserien om næringsstoffene\nFett er det mest energirike av de energigivende makronæringsstoffene, med hele 9kcal per gram. Fett forekommer i mange forskjellige former, men felles for alle disse stoffene er at de er uløselige i vann. Dette medfører at de ikke kan transporteres fritt i blodet, men er avhengig av å fraktes i transportproteiner kalt lipoproteiner eller bundet til andre proteiner. Fett i kostholdet bidrar til opptak av fettløselige vitaminer, siden disse følger fettopptaket.\nFettsyrer er bygget opp av lange kjeder av karbonatomer. Hydrogen bindes til karbonatomene, og i enden finner vi en karboksylsyre-gruppe. Fettsyrene kan være mettet (fylt opp med hydrogenatomer), enumettet (mangler ett hydrogenatom, slik at det oppstår en dobbeltbinding), eller flerumettet (mangler flere hydrogenatomer, og har flere dobbeltbindinger).\nNoen fettsyrer regnes som essensielle, noe som betyr at vi må få de gjennom kostholdet. Dette gjelder flerumettede fettsyrer fra omega-3 og omega-6-familiene. Disse gir opphav til noen hormonliknende signalstoffer som heter eikosanoider. Betegnelsene omega-3 og omega-6 viser til hvor langt fra enden vi finner den første dobbeltbindingen, hhv ved karbonatom nr. 3 og nr.6.\nFett i kostholdet vårt utgjøres hovedsakelig av triacylglyseroler (triglyserider), som er lagringsformen for fett. Et triacylglyserol består av tre fettsyrer som er bundet til et glyserolmolekyl. Glyserolmolekylet kan blant annet komme fra nedbrytning av karbohydrater.\nAkkurat som med karbohydrater, er det stor uenighet om hvor stor del av kostholdet som bør utgjøres av fett. Er noen typer fett mer gunstig for oss enn andre, og hvor mye trenger vi egentlig av de ulike typene?"
  },
  {
    "objectID": "artikler/naeringsstoffer/fett.html#opptak",
    "href": "artikler/naeringsstoffer/fett.html#opptak",
    "title": "Fett",
    "section": "Opptak",
    "text": "Opptak\nVi får hovedsakelig i oss fett i form av triacylglyseroler (TAG), i tillegg til litt fosfolipider fra cellemembraner. For at vi skal kunne ta opp fettet i tarmen, må TAG hydrolyseres til frie fettsyrer og monoacylglycerol (MAG, et glyserolmolekyl med en fettsyre).\nFordøyelsen av fett starter med en gang vi spiser noe som inneholder fett. Fordøyelsesenzymer som er involvert i fettfordøyelsen kalles lipaser, og det finnes flere typer av disse. Lingual lipase fra spyttet og gastrisk lipase fra magesekken begynner å spalte fettsyrene fra glyserolmolekylene, men hovedsakelig skjer fordøyelsen av fettstoffene i tynntarmen.\nNår fettstoffene tømmes ut av magesekken, kommer de i kontakt med to sentrale fordøyelsesenzymer fra bukspyttkjertelen, pankreatisk lipase og colipase. Disse fortsetter spaltingen av TAG til frie fettsyrer og MAG.\nOpptaket til tarmcellene skjer ved passiv diffusjon. Fettsyrene har en vannløselig og en fettløselig ende, og derfor må det dannes små dråper, såkalte miceller. I en slik micelle er de vannløselige endene orientert inn mot midten, slik at hele forbindelsen blir mest mulig fettløselig. For å danne slike miceller, trengs det gallesalter, som bidrar til å danne og stabilisere disse.\nNoen korte, frie fettsyrer bindes til albumin og fraktes direkte til leveren via portåren, men hovedsakelig fraktes fettstoffer pakket inn i lipoproteiner. Inne i tarmcellene gjendannes TAG, som sammen med kolesterol og fettløselige vitaminer pakkes i et lipoprotein som kalles kylomikron.\nKylomikronene fraktes også til leveren, men hovedsakelig gjennom lymfeårene. På veien avleveres fettstoffer til målcellene, og når det kommer til leveren sitter vi igjen med det som kalles en kylomikron-rest. I leveren produseres et lipoprotein som heter VLDL (Very Low Density Lipoprotein), som frakter fett, kolesterol og fettløselige vitaminer ut i kroppen.\nMålceller har et enzym på overflaten som heter lipoprotein lipase (LPL). Dette enzymet hydrolyserer TAG slik at de frie fettsyrene kan tas opp i cellen. Aktiviteten av LPL avgjør hvor mye fett målcellen kan ta opp. Ulik LPL-aktivitet i forskjellige vev gjør at vi ikke lagrer fett i like mengder på alle steder i kroppen.\nMetabolismen av fett er utdypet i egne artikler tilhørende artikkelserien om metabolismen:\n\nFettsyresyntese\nFettsyrenedbrytning - β-oksidasjon\nLangkjedede og umettede fettsyrer"
  },
  {
    "objectID": "artikler/naeringsstoffer/fett.html#lipoproteiner",
    "href": "artikler/naeringsstoffer/fett.html#lipoproteiner",
    "title": "Fett",
    "section": "Lipoproteiner",
    "text": "Lipoproteiner\nFett kan ikke transporteres fritt i blodet, og må derfor pakkes inn i lipoproteiner som frakter fettet rundt i kroppen. Inni lipoproteinene finner vi varierende mengder av TAG, fosfolipider, kolesterol og fettløselige vitaminer. Utenpå de ulike lipoproteinene finner vi noen proteiner som heter apoproteiner. De ulike lipoproteiene har forskjellige apoproteiner, noe som er viktig for at de skal kunne frakte fettstoffene til riktig sted, og dessuten er det en markør for hvor mange lipoproteinpartikler vi har av de ulike typene, noe som sier noe om sykdomsrisiko. Vi kan se på de ulike lipoproteinene som busser, mens apoproteinene er sjåfører (kred: Espen Rostrup).\nHer er en liten oversikt over de ulike lipoproteinene:\n\nKylomikron: Produseres i tarmcellene, og leverer triglyserider til fettvev og muskulatur.\nVLDL: Dannes i leveren, og leverer triglyserider til organer, muskulatur og fettvev\nLDL: Når VLDL har levert fra seg mesteparten av triglyseridene, blir det til et LDL-molekyl. LDL forsyner cellene med kolesterol.\nHDL: Produseres i leveren og tarmen, og frakter overflødig kolesterol fra cellene og tilbake til leveren, i det som kalles revers kolesteroltransport."
  },
  {
    "objectID": "artikler/naeringsstoffer/fett.html#kolesterol",
    "href": "artikler/naeringsstoffer/fett.html#kolesterol",
    "title": "Fett",
    "section": "Kolesterol",
    "text": "Kolesterol\nKolesterol er et fettstoff med mange viktige funksjoner i kroppen vår. Kolesterol inngår i alle cellemembraner, og bidrar til å gjøre dem mer stabile. Kolesterol er også en forløper for steroidhormoner, D-vitamin og gallesalter.\nNår man måler kolesterolet i blodet, er det flere ulike tester som kan gjøres. Totalkolesterolet er summen av alt kolesterolet i blodet, uansett hvilke lipoproteiner de fraktes i. Lenge har det vært en oppfatning at totalkolesterolet bør være under 5, men nyere kunnskap har vist oss at totalkolesterolet ikke er noen god markør for sykdomsrisiko. Fordelingen av de ulike blodfettstoffene er viktigere enn den totale mengden.\nVed å måle mengden LDL-kolesterol (det «dårlige») og HDL-kolesterol (det «gode»), får vi informasjon som kan gi et bedre bilde av sykdomsrisikoen, men det viser seg nå at LDL-partiklene forekommer i ulike størrelser, der de minste er de farligste. Den totale mengden LDL-kolesterol sier ingenting om hvor store disse partiklene er.\nVed å måle antallet apo-proteiner, kan vi få et bilde av hvor mange partikler vi har, og kombinert med den totale mengden kan vi si noe om størrelsen. Det er identifisert to typiske mønstre av bloddfettfordelingen:\n\nMønster A: Høy HDL, lave triglyserider og store LDL-partikler.\nMønster B: Lav HDL, høye triglyserider og små LDL-partikler.\n\nDen beste prediktoren for sykdomsrisiko etter denne standarden er den såkalte apo-kvoten, som gir et godt bilde av fordelingen av de ulike lipoproteinene, samt størrelsen på LDL. Den nest beste prediktoren blir å se på mengden HDL og triglyserider, og deretter identifisere om man har mønster A eller B."
  },
  {
    "objectID": "artikler/naeringsstoffer/fett.html#funksjoner",
    "href": "artikler/naeringsstoffer/fett.html#funksjoner",
    "title": "Fett",
    "section": "Funksjoner",
    "text": "Funksjoner\nFett har flere viktige funksjoner i kroppen vår. Hver eneste cellemembran er bygget opp av fett, noe som gjør fett til en av våre viktigste byggestener. I tillegg består hjernen vår i stor grad av fettsyrer.\nCellemembranene våre er bygget opp ved at to lag med fosfolipider (to fettsyrerbundet til en fosfatgruppe) binder seg sammen. Det finnes både mettede, enumettede og flerumettede fettsyrer og kolesterol i slike membraner, og forholdet mellom disse bestemmer hvor flytende membranen blir. Jo flere mettede fettsyrer og kolesterolmolekyler, jo stivere blir membranen, mens de flerumettede fettsyrene gjør membranen mer flytende.\nHjernen vår består hovedsakelig av fett. Spesielt mye finner vi av omega-6-fettsyren arakidonsyre (AA) og omega-3-fettsyren dokosaheksaensyre (DHA). Derfor er det spesielt viktig at barn får i seg tilstrekkelig av disse fettsyrene.\nFett er en viktig energikilde, og nesten alle celler i kroppen kan bruke fettsyrer som energi.  Oksidering av fettsyrer skjer i mitokondriene, der sluttproduktet er ATP som er kroppens primære energimolekyl. Hjernen kan ikke bruke fettsyrer som energikilde, da disse ikke kan krysse blod-hjerne-barrieren. Røde blodceller inneholder ikke mitokondrier, og kan derfor ikke benytte fettsyrer som energikilde.\nDet subkutane fettvevet vårt, underhudsfettet, har ved siden av å være vårt største energilager også en funksjon som isolasjon mot kulde. Det finnes to ulike typer subkutant fettvev, hvitt og brunt. Hvitt fettvev er hovedsakelig et lagringsvev for fettsyrer, mens brunt fettvev kan sees på som en forbrenningsovn som produserer varme. Brunt fettvev inneholder store mengder mitokondrier.\nTidligere ble fettvevt sett på som et passivt vev, som bare fungerte som et lagringsorgan for energi og fettløselige vitaminer. Dette viser seg å være feil, da det er funnet mange signalstoffer som produseres i fettvev. Fettvevet er vårt største endokrine organ, og hormontypene adipokiner og cytokiner produseres her.\nTo av de mest sentrale adipokinene er:\n\nLeptin – nedregulerer sult og virker proinflammatorisk. Produksjonen øker med økende fettlagre.\nAdiponektin – antiinnflammatorisk effekt, samt øker insulinsensitiviteten. Produksjonen økes med synkende fettlagre.\n\nTo av de mest sentrale cytokinene er:\n\nIL-6 – stimulerer akuttfaseproteiner som CRP, som er en inflammasjonsmarkør\nTNF-α – påvirker insulinsensitiviteten"
  },
  {
    "objectID": "artikler/naeringsstoffer/fett.html#eikosanoider",
    "href": "artikler/naeringsstoffer/fett.html#eikosanoider",
    "title": "Fett",
    "section": "Eikosanoider",
    "text": "Eikosanoider\nDe flerumettede fettsyrene, omega 3 og 6, gir opphav til noen hormonliknende stoffer som kalles eikosanoider. Disse produseres i små mengder i alle kroppens celler, og er med å regulere de fleste prosessene som skjer i kroppen. Mer om eikosanoider kan du lese her."
  },
  {
    "objectID": "artikler/naeringsstoffer/fett.html#ketonlegemer",
    "href": "artikler/naeringsstoffer/fett.html#ketonlegemer",
    "title": "Fett",
    "section": "Ketonlegemer",
    "text": "Ketonlegemer\nNår fettsyrer brytes ned i leveren, produseres det ketonlegemer. Dette er vannløselige molekyler, som kan fraktes i blodet til målcellene og brukes som energi. Disse kan krysse blod-hjerne-barrieren, og gjør at hjernen får tilstrekkelig med energi selv om tilgangen på glukose er lav. Hele 75% av hjernens energibehov kan dekkes av ketoner. Inne i målcellene brukes ketonlegemene substrat til å lage ATP, kroppens primære energimolekyl.\nJo lavere inntaket av karbohydrater i kostholdet er, jo høyere blir produksjonen av ketonlegemer. Når konsentrasjonen av ketonlegemer i blodet blir større enn energibehovet til cellene er, kan ketonlegemene skilles ut i urinen, noe som kan måles.\nDersom inntaket av karbohydrater er lavt nok til at vi kan måle ketonlegemer i urinen, sier vi at vi er i kostindusert ketose. En vanlig misforståelse er å forveksle dette med tilstanden ketoacidose, som kort fortalt er en overproduksjon av ketonlegemer kombinert med høyt blodsukker. Ketoacidose er en tilstand som kan oppstå hos diabetikere, der leveren kan sette igang produksjon av ketonlegemer til tross for at det er mye glukose tilgjengelig (høyt blodsukker)."
  },
  {
    "objectID": "artikler/naeringsstoffer/fett.html#behov-og-anbefalinger",
    "href": "artikler/naeringsstoffer/fett.html#behov-og-anbefalinger",
    "title": "Fett",
    "section": "Behov og anbefalinger",
    "text": "Behov og anbefalinger\nDe norske anbefalingene for fettinntak er at fett skal utgjøre 25-35% av vårt daglige energiinntak. Videre sier anbefalingene at 10-15% bør være i form av enumettet fett, 5-10% i form av flerumettet fett og maksimalt 10% fra mettet fett. Transfett bør i følge anbefalingene reduseres til maksimalt 1% av det daglige inntaket.\nDet er i dag stor uenighet vedrørende disse rådene. Det er ingen tvil om at mange i dag har opplevd store helseeffekter ved å øke andelen fett i kostholdet til fordel for karbohydrater, spesielt i forbindelse med vektreduksjon."
  },
  {
    "objectID": "artikler/naeringsstoffer/fett.html#omega-3omega-6-essensielle-flerumettede-fettsyrer",
    "href": "artikler/naeringsstoffer/fett.html#omega-3omega-6-essensielle-flerumettede-fettsyrer",
    "title": "Fett",
    "section": "Omega-3/omega-6, essensielle flerumettede fettsyrer",
    "text": "Omega-3/omega-6, essensielle flerumettede fettsyrer\nDet flerumettede fettet i kostholdet vårt består av to fettsyrefamilier som heter omega-3 og omega-6. Disse navnene kommer av hvor i fettsyrene den første dobbeltbindingen er lokalisert, hhv ved karbonatom nr 3 og 6. Disse fettsyrene utgjør de essensielle fettsyrene, da vi ikke er i stand til å lage de selv.\nDisse fettsyrene gir som nevnt lenger oppe opphav til eikosanoider, som er hormonliknende signalstoffer. Omega-3 og omega-6 gir opphav til forskjellige eikosanoider, som ofte virker motsatt av hverandre. På grunn av dette er det viktig å oppnå en god balanse mellom disse fettsyrene. Hva som er det optimale forholdet vet vi ikke, men med stor sannsynlighet får de fleste i seg for mye omega-6 med dagens kosthold.\nI et vanlig kosthold, får vi i oss langt mer omega-6 enn omega-3, og det er ikke uvanlig at forholdet er fra 1:10 og oppover. Dette er nok hovedgrunnen til at tilskudd av omega-3 har så gode virkninger som det har, siden dette bidrar til å rette opp dette forholdet.\nHovedkildene til omega-6 er oljer (solsikke, soya og mais) og kornbaserte matvarer, mens linfrøolje og sjømat er rik på omega-3."
  },
  {
    "objectID": "artikler/naeringsstoffer/fett.html#mettet-fett",
    "href": "artikler/naeringsstoffer/fett.html#mettet-fett",
    "title": "Fett",
    "section": "Mettet fett",
    "text": "Mettet fett\nMettet fett har lenge vært sett på som noe vi bør redusere inntaket av, og myndighetene anbefaler at maksimalt 10E% av vårt daglige inntak skal komme fra mettet fett. Disse anbefalingene oppstod på bakgrunn av antakelser om at mettet fett økte risikoen for hjertesykdom, og lenge var dette begrunnelsen i de offentlige anbefalingene.\nNyere studier forteller oss derimot at det ikke er mulig å påvise en sammenheng mellom inntak av mettet fett og forekomsten av hjertesykdom. Dette gjenspeiles også i de nyeste rådene fra myndighetene, der de har gått bort fra dette argumentet. Det anbefales fremdeles å redusere inntaket av mettet fett, men nå er begrunnelsen at energitettheten øker risikoen for overvekt.\nMettet fett er stabile molekyler. Siden alle karbonatomene er fylt opp med hydrogenmolekyler, vil ikke frie radikaler i kroppen kunne gjøre noen skade på disse fettsyrene. Flerumettede fettsyrer derimot, er veldig utsatt for oksidering i kontakt med frie radikaler. Det er ikke tilfeldig at kilder til flerumettet fett også inneholder antioksidanter, som f.eks. E-vitamin."
  },
  {
    "objectID": "artikler/naeringsstoffer/fett.html#mangeltilstander",
    "href": "artikler/naeringsstoffer/fett.html#mangeltilstander",
    "title": "Fett",
    "section": "Mangeltilstander",
    "text": "Mangeltilstander\nEn mangel på fett handler om utilstrekkelig inntak av de essensielle fettsyrene. Symptomer på at man har fått i seg for lite av disse er tørr hud, veksthemming, unormal synsfunksjon, nedsatt immunforsvar og hemming av hjerneutviklingen hos små barn.\nFett er også viktig for opptak av de fettløselige vitaminene, og lavt inntak kan føre til lavt opptak og evt mangel på disse. Til slutt er fett viktig som energikilde, og det å få i seg for lite energi over lengre tid er ikke bra og vil kunne redusere mange av kroppens funksjoner."
  },
  {
    "objectID": "artikler/naeringsstoffer/fett.html#kan-vi-få-for-mye",
    "href": "artikler/naeringsstoffer/fett.html#kan-vi-få-for-mye",
    "title": "Fett",
    "section": "Kan vi få for mye?",
    "text": "Kan vi få for mye?\nEt høyt energiinntak kan over tid føre til vektoppgang, men dette gjelder uansett hvilket næringsstoff energien kommer fra.\nEt høyt inntak av flerumettet fett, kan gjøre oss mer utsatt for oksidativt stress. Velger du å følge et høyfettkosthold, bør du fortrinnsvis øke inntaket av mettet og enumettet fett. Likevel viste en samleanalyse nylig at man ved å erstatte noe mettet fett med flerumettetfett, ville redusere risikoen for hjertesydom."
  },
  {
    "objectID": "artikler/naeringsstoffer/fett.html#gode-kilder",
    "href": "artikler/naeringsstoffer/fett.html#gode-kilder",
    "title": "Fett",
    "section": "Gode kilder",
    "text": "Gode kilder\nFett finner vi både i dyre- og planteriket. Mettet fett finner vi hovedsakelig i kjøtt, meieriprodukter (melk, fløte, rømme, smør, ost) og i kokos- og palmeolje. Enumettet fett finner vi mye av i olivenolje, avocado og nøtter, men også i kjøtt og fisk. Av de flerumettede fettsyrene finner vi mye omega-3 i sjømat, linfrø(olje) og valnøtter. Omega-6 finner vi mye av i kornprodukter, vegetabilske oljer/plantemargariner, nøtter og frø.\nEt godt råd når det kommer til å velge fettkilder, er å tenke at fettet skal være minst mulig behandlet. Styr unna prosessert fett som varmebehandlede oljer. Fettet i halvfabrikata er ofte bearbeidet og inneholder mye omega-6 i forhold til omega-3."
  },
  {
    "objectID": "artikler/naeringsstoffer/fett.html#aktuelt-om-fett",
    "href": "artikler/naeringsstoffer/fett.html#aktuelt-om-fett",
    "title": "Fett",
    "section": "Aktuelt om fett",
    "text": "Aktuelt om fett\nSiden 50-tallet har den vestlige verden vært preget av en fettfrykt. Antakelsen om at det var en sammenheng mellom fett i kostholdet og risikoen for å utvikle hjertesykdom førte til mange år med fokus på å redusere fettinntaket. Denne frykten er nå på vei bort.\nI dag er det mer og mer populært å velge et høyfettkosthold. Debatten raser, og noen mener at dette er å gamble med liv og helse. Vitenskapelig finnes det derimot få gode argumenter for at naturlig forekommende fett er negativt for helsen.\n\nHer er en meta-analyse fra 2010 som så på sammenhengen mellom mettet fett og hjertesykdom, Espen Rostrup kommenterer\nHøyt inntak av mettet fett i en lavkarbodiett gir redusert mengde mettet fett i blod, Espen Rostrup kommenterer\nSamleanalyse som viser effektene av å bytte ut mettet fett med flerumettet.\nEr grunnlaget for kostrådene vedrørende fett godt begrunnet?"
  },
  {
    "objectID": "artikler/naeringsstoffer/folat.html",
    "href": "artikler/naeringsstoffer/folat.html",
    "title": "Folat, vitamin B9",
    "section": "",
    "text": "Tilbake til artikkelserien om næringsstoffene\nFolat er det nest siste av de åtte B-vitaminene, og har også benevningen vitamin B9. Dette vitaminet er veldig sentralt i enkarbonmetabolismen, og har som sin hovedfunksjon å overlevere enkarbonenheter som blant annet benyttes til syntese av DNA/RNA og i remetylering av homocystein, en risikofaktor for en rekke sykdommer. Gravide bør få i seg nok folat for å forebygge nevralrørsdefekter hos barnet.\nVitamin B9 har mange navn, men det vanligste begrepet er folat. I kroppen finner vi vitaminet i forskjellige varianter, blant annet den reduserte formen, tetrahydrofolat (THF), som er den aktive varianten. Folat består kjemisk av en para-aminobenzosyre bundet til pteridinring og et glutamatmolekyl. Det kan bindes opp til ti ekstra glutamatmolekylder til THF, og når vitaminet omtales i polyglutamatform betyr det at det er mer enn ett glutamatmolekyl."
  },
  {
    "objectID": "artikler/naeringsstoffer/folat.html#opptak-og-metabolisme",
    "href": "artikler/naeringsstoffer/folat.html#opptak-og-metabolisme",
    "title": "Folat, vitamin B9",
    "section": "Opptak og metabolisme",
    "text": "Opptak og metabolisme\nFolat finnes i kosten hovedsakelig som THF bundet til en metyl eller formyl-gruppe. Et enzym i tarmen spalter av THF, slik at det kan absorberes. Opptaket av folat og THF skjer via et nylig oppdaget transportprotein som heter PCFT (Proteinbundet folattransporter). Den reduserte formen, THF, kan også tas opp via et transportprotein som heter RFT (redusert folat transporter). THF må reduseres til sin monoglutamatform før opptak, og denne reaksjonen er katalysert av enzymet glutamat karboksypeptidase 2, som spalter av overflødige glutamatmolekyler. Dette enzymet er avhengig av pH rundt 6,5 for å kunne fungere, så opprettholdelse av denne pHen i tarmen er essensielt for opptak av folat. Uredusert folat (som fra tilskudd) kan tas opp ved passiv diffusjon dersom dosene er høye nok.\nInne i tarmcellene hektes det vanligvis på en enkarbonenhet, hovedsakelig metyl, før et bærermediert transportsystem frakter vitaminet over i portåren, som frakter det til leveren. Dette er felles for naturlig og syntetisk folat.\nI leveren kan begrensede mengder folat lagres. THF bindes da til en polyglutamatkjede, og på denne måten holdes det tilbake i levercellene. THF sendes også ut i blodet, der det fraktes til målcellene, enten i fri form eller bundet til uspesifikke proteiner, deriblant albumin. Noe folat sendes tilbake til tarmen sammen med gallen, og tas opp på nytt (enterohepatisk resirkulering).\nMålcellene tar opp THF gjennom en redusert folattransporter, RFT, tilsvarende det som skjedde i tarmen. PCFT er også uttrykt i betydelig grad i vev som nyrer, lever og hjerne. Inne i cellene binder THF raskt til en polyglutamatkjede, for å holde vitaminet inne i cellen, og for at vitaminet lettere skal kunne binde til enzymer.\nFolatmetabolismen inne i cellen er omfattende, og kalles folatsyklus. Denne er viktig for å regulere de ulike funksjonene folat har. Utgangspunktet for folatsyklus er THF, som kan binde seg til aktiverte enkarbonenheter. Det første steget i folatsyklus er omdanning fra THF til 5,10-metylenTHF, noe som kan skje på to måter. Den første er via enzymkomplekset Metylentetrahydrofolat dehydrogenase 1 (MTHFD1), som i tre steg danner 5,10-metylenTHF via metabolittene 10-formylTHF og 5,10-metenylTHF. Her er det et karbon i form av format som kobles på. Den alternative veien er ved hjelp av enzymet serin-hydroksy-metyltransferase (SHMT), som bruker aminosyren serin som metyldonor og danner glycin.\n5,10-metylenTHF kan enten brukes til tymidylatsyntese, eller metaboliseres videre til 5-metylTHF (mTHF) ved hjelp av enzymet metylentetrahydrofolat reduktase (MTHFR). mTHF brukes til remetylering av homocystein, og da frigis THF som da er utgangspunktet for en ny runde i folatsyklus. Figuren under oppsummerer reaksjonene i folatsyklus.\n\n\n\nEn oversikt over folatmetabolismen med viktige enzymer og funksjoner."
  },
  {
    "objectID": "artikler/naeringsstoffer/folat.html#funksjoner",
    "href": "artikler/naeringsstoffer/folat.html#funksjoner",
    "title": "Folat, vitamin B9",
    "section": "Funksjoner",
    "text": "Funksjoner\nFolat fungerer som en kofaktor for flere enzymatiske reaksjoner, og vitaminets oppgave er å overføre en enkarbon-enhet fra en forbindelse til en annen. Denne enkarbon-enheten kan være f.eks. en metyl eller metylengruppe. Vitaminet utspiller sin funksjon i cellens cytosol, kjerne eller mitokondrie. Enkarbon-enheten kommer i de fleste tilfeller fra reaksjoner i mitokondriene.\nRemetylering av homocystein skjer ved at en metylgruppe overføres fra mTHF, som i prosessen blir redusert til THF. Denne prosessen katalyseres av metionin syntase, og er viktig for at det ikke skal samle seg opp store mengder homocystein i blodet, som blant annet er en etablert risikofaktor for utvikling av hjerte- og karsykdommer. Remetylering av homocystein er også avhengig av vitamin B12 i form av metylkobalamin, som overfører metylgruppen fra folat til homocystein.\n\nRemetylering av homocystein til metionin er en veldig viktig reaksjon. Metionin kan aktiveres til S-Adenosylmetionin (SAM), som er kroppens primære metyldonor. SAM er involvert i over 100 reaksjoner i kroppen, inkludert metylering av DNA, og er dermed sentral for å regulere genuttrykket. Etter at SAM har gitt fra seg en metylgruppe vil den gjennom noen reaksjoner reduseres til homocystein, som ved hjelp av metyl-THF igjen kan remetyleres til metionin.\nSyntese av puriner og pyrimidiner, som er baser i DNA og RNA er avhengig av overføring av et formyl- eller metylen-molekyl. FormylTHF eller MetylenTHF overfører dette molekylet, og er derfor viktig i syntesen av både DNA og RNA. Dette er sentralt i celledelingen, der nytt DNA og RNA må produseres.\nOmdanning fra en aminosyre til en annen (transaminering) er i mange tilfeller avhengig av THF. Dette er viktig i proteinsyntesen, for at kroppen skal kunne lage de aminosyrene den trenger for oppbygging."
  },
  {
    "objectID": "artikler/naeringsstoffer/folat.html#behov-og-anbefalinger",
    "href": "artikler/naeringsstoffer/folat.html#behov-og-anbefalinger",
    "title": "Folat, vitamin B9",
    "section": "Behov og anbefalinger",
    "text": "Behov og anbefalinger\nMinimumsbehovet for folat er beregnet til ca 1µg/kg kroppsvekt. Gjennomsnittlig biotilgjengelighet for vitaminet er anslått til å være 50%, noe som gjør at gjennomsnittsbehovet er satt til 2µg/kg kroppsvekt. Biotilgjengeligheten av syntetisk folattilskudd er imidlertid høyere.\nDe norske anbefalingene er satt til 300µg/dag for voksne, og opp til 400µg for gravide. Det er anbefalt tilskudd før planlagt graviditet, og i de første 2-3mnd av svangerskapet. 300µg tilsvarer mengden i ca. 150g brokkoli, 75g bønner eller 50g lever."
  },
  {
    "objectID": "artikler/naeringsstoffer/folat.html#mangeltilstander",
    "href": "artikler/naeringsstoffer/folat.html#mangeltilstander",
    "title": "Folat, vitamin B9",
    "section": "Mangeltilstander",
    "text": "Mangeltilstander\nFolat finnes i de fleste matvarer, og en mangel skyldes ofte et dårlig kosthold generelt, og ikke utelukkelse av enkelte matvaregrupper. Malabsorbsjonstilstander, cøliaki og kronisk alkoholisme kan føre til redusert opptak, og dermed økt behov. Nyresvikt kan også være en årsak, da mer folat vil skilles ut.\nMangel på folat fører til redusert DNA-syntese, som gir redusert celledeling. Dette kan øke nedbrytningen av vev. Celler med kort levetid er spesielt utsatt. Nydanninge av røde blodceller skjer hurtig og er dermed spesielt utsatt.\nMegaloblastisk anemi, en form for makrocytisk anemi, som kjennetegnes ved forstørrede røde blodceller, kan skyldes mangel på folat. Disse blodcellene er umodne og dysfunksjonelle som følge av en manglende DNA-syntese.\nØkte nivåer av folat kan skjule en anemi som skyldes mangel på B12, så dette bør undersøkes før folatbehandling settes i gang.\nNevralrørsdefekter, som er en medfødt misdannelse, skyldes at lukkingen av nevralrøret i ryggmargen er ufullstendig, og kan skyldes folatmangel. Denne prosessen skjer de første 30 dagene etter befruktning, og det er derfor viktig med tilstrekkelig folatinntak ved graviditet, og dette er grunnen til at gravide anbefales folattilskudd, også før planlagt graviditet. Selv om folattilskudd er vist å redusere risikoen for nevralrørsdefekter, er mekanismene foreløpig lite kjent.\nForhøyet nivå av homocystein henger sammen med folatmangel. Dette er som sagt en prediktor for utviklingen av hjerte- og karsykdommer, men reduksjon av homocysteinnivåene ved hjelp av folat alene eller sammen med andre vitaminer, har ikke vist seg å redusere risikoen for disse sykdommene.\nFolat er også satt i sammenheng med kreft, og det er flere foreslåtte mekanismer. Siden folat er viktig for syntesen av puriner og pyrimidiner er det foreslått at mangel kan øke risikoen for mutasjoner i DNA. Folat er også sentral i enkarbonmetabolismen, og dermed metylering av DNA. Dette kan øke kreftrisikoen gjennom epigenetiske mekanismer."
  },
  {
    "objectID": "artikler/naeringsstoffer/folat.html#kan-vi-få-for-mye",
    "href": "artikler/naeringsstoffer/folat.html#kan-vi-få-for-mye",
    "title": "Folat, vitamin B9",
    "section": "Kan vi få for mye?",
    "text": "Kan vi få for mye?\nDet er ikke observert noen uheldige effekter av et høyt folatinntak hos friske. Øvre grense for inntak er likevel satt til 1000µg/dag, siden et høyt inntak kan skjule en mangel på B12.\nDet er bred enighet om at folatoverskudd kan akselerere kreftutvikling hos de med kreft, siden folat er viktig for celledeling."
  },
  {
    "objectID": "artikler/naeringsstoffer/folat.html#gode-kilder",
    "href": "artikler/naeringsstoffer/folat.html#gode-kilder",
    "title": "Folat, vitamin B9",
    "section": "Gode kilder",
    "text": "Gode kilder\nFolat finnes som sagt i de aller fleste matvarer. Høyest konsentrasjon finner vi i grønne bladgrønnsaker som spinat, brokkoli og rosenkål, lever, peanøtter og bønner. Meieriprodukter, kjøtt, fisk og fugl inneholder også vitaminet.\nJo lengre ned i tarmen vi kommer, jo lettere tas folat opp ved diffusjon, noe som forklarer hvorfor biotilgjengeligheten til fritt folat er tilnærmet 100%. Dette gjør at alt folat fra tilskudd tas opp.\nArtikkelen er sist oppdatert oktober 2013"
  },
  {
    "objectID": "artikler/naeringsstoffer/jern.html",
    "href": "artikler/naeringsstoffer/jern.html",
    "title": "Jern",
    "section": "",
    "text": "Tilbake til artikkelserien om næringsstoffene\nJern har atomnummer 26, symbolet Fe, og er et av de aller mest utbredte elementene i jordskorpen etter oksygen, silikon og aluminium.  Mineralet er et essensielt element som er involvert i en rekke prosesser, deriblant energimetabolismen, nervesystemet,   antoksidantforsvaret og syntese av bindevev og hormoner. Mesteparten av jernet brukes til å danne hemoglobin som er det oksygenbærende molekylet i røde blodceller.\nJern kan oksideres, og oksidasjonsstatusen kan være alt fra -2 til +6. De mest relevante for oss rent biologisk er Fe2+ (ferrous) og Fe3+ (ferric), og jern konverteres lett mellom disse formene. Dette er viktig for hvordan jernet metaboliseres i kroppen. I maten vi spiser finner vi jern som Fe2+, Fe3+ og hemjern.\nNormalt sett har vi 2-6g jern i kroppen, hvorav ca 70% befinner seg i de røde blodcellene som bestanddel i det oksygenbindende proteinet hemoglobin og ca 10% i muskelcellenes oksygenlagrende protein myoglobin. Resten er hovedsakelig lagret, enten i leveren, i tarmcellene eller i makrofager, men vi finner også litt jern i jernavhengige enzymer og i sirkulasjonen."
  },
  {
    "objectID": "artikler/naeringsstoffer/jern.html#opptak-og-metabolisme",
    "href": "artikler/naeringsstoffer/jern.html#opptak-og-metabolisme",
    "title": "Jern",
    "section": "Opptak og metabolisme",
    "text": "Opptak og metabolisme\nDe tre ulike formene for jern tas opp til tarmcellene via ulike mekanismer og i ulike deler av tarmen. Hemjern tas opp via en ukjent hem-reseptor. Inne i tarmcellene brytes hemgruppen ned ved hjelp av enzymet Heme Oxygenase, og jernet frigis som Fe2+. Ionisk jern må være i form av Fe2+ for at transport inn i tarmcellene skal være mulig. Fe3+ blir derfor konvertert til Fe2+ ved hjelp av en membranbundet ferrireduktase, duodenal cytocrom b (Dcytb). Dette proteinet bruker C-vitamin som elektrondonor (reduserer jernet til Fe2+), og dette er en måte C-vitamin kan øke jernopptaket. Fe2+ tas opp i tarmcellene gjennom et transportprotein, divalent metall transporter 1, DMT1. Ionisk jern er mest løselig ved lav pH, så opptaket av disse er størst øverst i tarmen før bukspyttet får nøytralisert mageinnholdet. Hemjern er derimot mest løselig ved nøytral/basisk pH, og absorberes derfor best lenger nede i tynntarmen, i jejunum eller ileum.\nInne i tarmcellene kan Fe2+ binde til proteinet ferritin, og på denne måten holdes tilbake i cellen. Når Fe2+ skal transporteres over i blodet, transporteres det gjennom et transportprotein som heter Ferroportin. Når Fe2+ kommer over i blodet, må det oksideres til Fe3+ for å kunne binde til transportproteinet Transferrin, som frakter Fe3+ til leveren. Denne oksideringen skjer enten ved hjelp av det kobberavhengige membranproteinet Hephaestin eller sirkulerende ceruloplasmin som er en annet kobberavhengig oksidase. Hephaestin/ceruloplasmin og Dcytb utfører altså samme oppgave, bare motsatt vei av hverandre. Disse proteinene er viktig fordi bare Fe2+ kan krysse cellemenbranene, mens Fe3+ er den formen som transporteres i blodet.\n\nI leveren binder jern til ferritin for å lagres. Ved kronisk høyt jernopptak eller inflammasjon vil en del ferritin degraderes ufullstendig og det produseres et nytt lagerprotein som heter hemosiderin. Jernet som binder til hemosiderin er ikke lett tilgjengelig, men kan likevel gi oksidative skader. Fra leveren til målcellene fraktes Fe3+ bundet til transportproteinet transferrin i blodet. Målcellene har transferrinreseptorer på overflaten, slik at jernet kan leveres til de riktige cellene, og mengden transferrinreseptorer avgjør hvor mye jern som tas opp av hver enkelt celle.\nJernmengden i kroppen fordeler seg mellom lagre i tarmcellene, i leveren og makrofager, samt sirkulerende bundet til transferrin. Utslippet av jern fra disse stedene til blodet skjer via transportproteinet ferroportin. Reguleringen av jernmetabolismen skjer først og fremst via et hormon som heter hepsidin. Hepsidin produseres hovedsakelig i leveren, og fungerer slik at det nedregulerer genuttrykket som koder for ferroportin. Jo mer hepsidin, jo mindre ferroportin og jo lavere blodnivåer av jern. Produksjonen av hepsidin styres hovedsakelig av jernstatus og behov. Jo mer jern vi har lagret i leveren og bundet til transferrin i blodet, jo mer hepsidin vil produseres. På denne måten beskytter vi oss mot jernoverbelastning.\nHepsidin er altså hormonet som regulerer den systemiske jernhomeostasen i kroppen ved å regulere produksjonen av ferroportin (og til en viss grad DMT1 i tarmcellene). Uttrykket av disse transportproteinene er i utgangspunktet bestemt genetisk, men hepsidin går altså inn og regulerer dette genuttrykket. Når alt fungerer som det skal, reguleres hepsidin som en respons på kroppens behov for jern. Levercellene regulerer først og fremst produksjonen av hepsidin som en respons på hvor mye jern som er tilgjengelig. Dette registreres i en prosess som involverer HFE (et membranprotein) og transferrinreseptorene. Produksjonen av hepsidin hemmes av EPO, et hormon som produseres i nyrene og stimulerer produksjonen av røde blodceller. Hypoksi, altså mangel på oksygen, vil øke produksjonen av hypoksiinduserende faktor (HIF), som nedregulerer hepsidin og stimulere produksjonen av røde blodceller. Inflammasjon vil gjennom cytokinene IL-1 og IL-6 stimulere produksjonen av hepsidin, sannsynligvis for å begrense de invaderende mikrobenes tilgang på sirkulerende jern.\nFleming RE, Ponka P: Iron overload in human disease. N Engl J Med 2012, 366(4):348-359\nJernmengden i hver enkelt celle reguleres via spesialiserte proteiner, IRP (Iron regulatory protein) som vi har to av (IRP1 og IRP2). I genene finner vi jernfølsomme områder, såkalte IRE (Iron responsive elements), som disse IRPene kan binde til. Dette styrer  uttrykket av genene som regulerer produksjonen av blant annet produksjonen av ferroportin og ferritin. Når cellenes jernlagre er utilstrekkelige binder IRP1 til IRE, og produksjonen av ferroportin, ferritin og HIF reduseres. Dette gjør at mindre jern forlater cellen, mer jern frigjøres fra ferritinlagrene og mindre vil benyttes til produksjon av hemoglobin. Ved tilstrekkelig jernstatus frigjøres IRP fra IRE, og produksjonen av de nevnte enzymene fortsetter som før. Disse homeostatiske mekanismene kan forstyrres ved inflammasjon og som følge av oksidativt stress.\nVi har ingen ekskresjonsveier for jern, og systemisk jern vil i stor grad resirkuleres og brukes om igjen. Alt tap av jern fra kroppen skjer enten via blodtap (eksempelvis under menstruasjon), eller ved at jern som befinner seg i tarmcellene følger med ut i avføringen når disse cellene dør. Jernhomeostasen reguleres på opptakssiden for å gjøre opp for disse tapene samt det jernet som brukes til syntese av nytt vev."
  },
  {
    "objectID": "artikler/naeringsstoffer/jern.html#funksjoner",
    "href": "artikler/naeringsstoffer/jern.html#funksjoner",
    "title": "Jern",
    "section": "Funksjoner",
    "text": "Funksjoner\nJern har mange biologiske funksjoner i kroppen, og disse kan deles inn i fire kategorier som utføres av ulike jernavhengige ferroproteiner. For det første er jern en sentral del av hem-molekylet, og dermed viktig for evnen til å binde oksygen til hemoglobin (i røde blodceller), myoglobin (i muskelceller) og nevroglobin (i nervesystemet). Den andre kategorien er som bestanddel i hem-enzymer som blant annet er viktige for elektrontransport og oksidering av ulike molekyler. Den tredje kategorien er bundet til svovel i molekyler som er viktige energiproduksjon og oksidoreduktaseaktivitet. Den siste kategorien er som kofaktor for enzymer. Vekst og vedlikehold av vev, samt funksjonen til immunforsvaret er også avhengig av jern.\nMesteparten (70-90%) av jernet bundet til transferrin i blodet fraktes til beinmargen, der det inkorporeres i hemoglobin i dannelsen av nye røde blodceller. Røde blodceller har ikke cellekjerne, da denne skilles ut før blodcellene sendes ut i blodbanen. Dette betyr at videre hemoglobinsyntese ikke forekommer etter at blodcellen er modnet. Uten tilstrekkelig hemoglobinsyntese, vil det dannes små, mikrocytiske, røde blodceller.\nEt hemoglobinmolekyl inneholder fire hemgrupper, som kan binde et oksygenmolekyl hver. Hver røde blodcelle inneholder ca 300 millioner hemoglobinmolekyler, og kan dermed binde 1,2 milliarder oksygenmolekyler. Når hemoglobinet er mettet med oksygen kalles det oksyhemoglobin og har en lyserød farge, mens fargen blir mørkere etter at oksygenet er levert til målcellene, og da kalles det deoksyhemoglobin. Deoksyhemoglobinet kan transportere CO2 til lungene for utpust, men ettersom CO2 i stor grad er vannløselig så fraktes det for det meste til lungene fritt i blodet. Myoglobin inneholder bare en hemgruppe, og befinner seg i muskelvevet. Oppgaven til myoglobin er å fungere som et muskulært oksygenlager. Nevroglobin utfører disse oppgavene i nervesystemet, og kan blant annet være beskyttende for hjernecellene i situasjoner der vi ikke får tilført oksygen.\nJern er viktig i flere prosesser i energiproduksjonen. Sitronsyresyklusen og elektrontransportkjeden inneholder 6 ulike hem-enzymer (eksempelvis cytokrom C) og seks forbindelser med jern-svovelkomplekser (eksempelvis succinat og isocitrat).\nHjernens behov for jern er høyt, noe som er forventet utifra hjernens store energibehov. Derfor har også nervevev et høyt utrykk av transferrinreseptorer, slik at de tar opp masse jern. I tillegg til å inngå i cytokrom-enzymene, som er nødvendig for energiproduksjonen, er jern en viktig kofaktor i syntesen av nevrotransmitterne dopamin og serotonin. Jern er også nødvendig for syntesen av fettsyrer og kolesterol, som er viktige substrater i myelinmetabolismen, som er viktig for nervefunksjon. Myelin pakkes rundt nervetrådene, isolerer disse, og muliggjør en hurtigere signaloverføring."
  },
  {
    "objectID": "artikler/naeringsstoffer/jern.html#behov-og-anbefalinger",
    "href": "artikler/naeringsstoffer/jern.html#behov-og-anbefalinger",
    "title": "Jern",
    "section": "Behov og anbefalinger",
    "text": "Behov og anbefalinger\nDaglig taper vi ca 1mg jern fra kroppen, og jernbehovet er den mengden vi må få i oss for å erstatte dette tapet. Jernopptaket reguleres nøye på opptakssiden for at opptaket skal matche tapene.\nVed et normalt matinntak, kan man forvente å få i seg 10-20mg jern/dag. Slanking og energireduserte dietter fører ofte til et utilstrekkelig jerninntak, med mindre dietten inneholder jernrike matvarer. På samme måte kan en diett som består av mye kaloritett hurtigmat gi jernmangel, da disse matvarene inneholder lite jern per energimengde.\nSpedbarn har i utgangspunket høye nivåer av hemoglobin, ettersom de er tilpasset et lavt oksygenmengde fra mors blod. Etterhvert som de tilpasser seg en høyere oksygentilførsel vil hemoglobinkonsentrasjonene synke. Det jernet som frigjøres vil lagres i makrofagene, og brukes til syntese av nytt vev. Av denne grunn har ikke babyer behov for tilførsel av jern de første 6 mnd, og absorbsjonen er også kraftig nedregulert i denne perioden. Det er imidlertid en risiko for jernmangel i perioden 6-9 mnd på grunn av dette, og jernreservene kan økes ved å ikke klippe navlestrengen før den slutter å pulsere, ettersom mer blod fra morkaken da overføres til barnet.\nKvinner har et høyere behov enn menn pga større tap under menstruasjon, og gravide har et økt behov fordi de også skal dekke behovet til barnet. Barn som gjennomgår hurtig vekst, spesielt i puberteten, har høyere behov. De norske anbefalingene ligger i området 10-15mg/dag, der menns behov ligger i det nedre området og fertile kvinner i det øvre. Dette tilsvarer mengden du får i deg ved å spise ca 200g linfrø/sesamfrø/solsikkefrø, 400g kjøtt/fisk eller 100g lammelever."
  },
  {
    "objectID": "artikler/naeringsstoffer/jern.html#mangeltilstander",
    "href": "artikler/naeringsstoffer/jern.html#mangeltilstander",
    "title": "Jern",
    "section": "Mangeltilstander",
    "text": "Mangeltilstander\nUtilstrekkelig inntak av jern relativt til behovene kan oppstå i perioder der man vokser raskt. Tilstander som gir malabsorbsjon eller atrofi av tarmceller (f.eks. cøliaki) kan redusere jernopptaket slik at mangel oppstår. De viktigste årsakene til jernmangel og anemi på verdensbasis er enteropatier og blodtap som følge av parasitter i mage/tarm-systemet. Anemi som følge av kronisk sykdom er en annen viktig årsak, som følge av infeksjonssykdommer. Den vanligste årsaken til jernmangel i vår del av verden er lavt inntak av jern med høy biotilgjengelighet, spesielt blant unge, menstruerende eller gravide kvinner, som har høyere behov. Vegetarianere/veganere er også utsatt for mangel, da jernet i deres diett ofte har lav biotilgjengelighet. Fedmeoperasjoner der man kobler ut øverste del av tarmen gir ofte jernmangel, da opptaket er høyest i tolvfingertarmen som ligger her. I slike situasjoner kan tilskudd være nødvendig.\nJernmangel har en kraftig innvirkning på kroppen, som følge av en redusert oksygentilførsel til vev. Dette er først og fremst et resultat av at blodets oksygenbindende kapasitet synker som følge av redusert hemoglobinproduksjon. Anemi er en fellesbetegnelse for alle tilstander der blodets oksygenbindende kapasitet er redusert. Jernmangel kan føre til to typer anemi: Hypokrom anemi, som er et resultat av reduserte hemoglobinnivåer, og mikrocytisk anemi, som kjennetegnes ved at de røde blodcellene er unormalt små. Symptomer på disse tilstandene er først og fremst trøtthet og energimangel. Jernmangel kan forekomme både med og uten anemi, men i de fleste tilfeller foreligger det også anemi.\nDyrestudier har avdekket en rekke konsekvenser av jernmangel. Ineffektiv energimetabolisme er en av disse, med endret glukose- og laktatmetabolisme. Redusert muskelfunksjon som følge av reduserte myoglobinnivåer er en annen konsekvens. Man har også sett at syntesen av kollagen kan forstyrres, ettersom jern er viktig for denne. Metabolismen til både A-vitamin og D-vitamin forstyrres, noe som blant annet påvirker beinmetabolismen.\nJern er også nødvendig for produksjon av nevrotransmittere og myelinisering av nervetråder, så jernmangel går også utover hjernefunksjonen. I tillegg er hjernen veldig energikrevende, slik at effektene på energimetabolismen også rammer hjernen i stor grad. Det er også observert endringer i hjernens fettsyresammensetning, med reduserte nivåer av den viktige fettsyren DHA.\nEttersom jernmangel påvirker metabolismen til mange andre næringsstoffer kan det være vanskelig å linke spesifikke symptomer til jernmangelen i seg selv. Dessuten er det også mulig å stille spørsmål ved hvorvidt isolert jernmangel i det hele tatt eksisterer, ettersom økte tap eller utilstrekkelig inntak stort sett også kommer sammen med økte tap/redusert inntak av andre næringsstoffer."
  },
  {
    "objectID": "artikler/naeringsstoffer/jern.html#kan-vi-få-for-mye",
    "href": "artikler/naeringsstoffer/jern.html#kan-vi-få-for-mye",
    "title": "Jern",
    "section": "Kan vi få for mye?",
    "text": "Kan vi få for mye?\nRitiskoen for jernoverbelastning fra kostholdet er så godt som fraværende med en normalt fungerende tarm. Akutt jernforgiftning fra store inntak gir symptomer som diaré, oppkast, magesmerter og sjokk. Doser større enn 20mg/kg kroppsvekt kan ødelegge tarmcellene med konsekvenser som store tap av væske/blod, noe som kan gi systemisk organsvikt og føre til død.\nKronisk jernforgiftning kalles hemokromatose, og kan over tid gi skrumplever, leverkreft, diabetes og hjerte-/karsykdommer. For å få diagnosen hemokromatose, må man måle en jernoverbelastning i leveren, samtidig som man har utviklet et av de nevnte symptomene.\nArvelig hemokromatose er en vanlig tilstand her i Nord-Europa, og rammer 3-5/1000 personer. Jernoverbelastningen skyldes dysregulering av hepsidin, noe som gir økte jernnivåer i blodet. Når vi ikke produserer nok hepsidin, vil vi få for mye ferroportin både i tarmcellene og i makrofagene, noe som øker jernnivåene i blodet. Det som skjer ved jernoverbelastning, er at transferrinet blir mettet, og jernet begynner å binde til andre transportproteiner, såkalt ikke-transferrinbundet jern. Disse molekylene tas opp i cellene, hovedsakelig hjerte, bukspyttkjertel, lever og i leddkapsler, og gir celleskader som følge av oksidativt stress.\nBehandling for denne tilstanden er jevnlig tapping av blod (blodgiving), for å redusere kroppens jernlagre. Dette blodet kan ikke brukes medisinsk, så personer med arvelig hemokromatose kan ikke bli blodgivere."
  },
  {
    "objectID": "artikler/naeringsstoffer/jern.html#gode-kilder-og-biotilgjengelighet",
    "href": "artikler/naeringsstoffer/jern.html#gode-kilder-og-biotilgjengelighet",
    "title": "Jern",
    "section": "Gode kilder og biotilgjengelighet",
    "text": "Gode kilder og biotilgjengelighet\nBiotilgjengeligheten til jernet i kosten er svært varierende, og avhenger av flere faktorer. Blant dem er typen jern (hem/ionisk jern). Ionisk jern kan binde til fytat, som er et antinæringsstoff som finnes i fullkorn, belgfrukter, nøtter og frø. Polyfenoler i te og kaffe kan også hemme opptaket av disse. Organiske syrer kan øke opptaket av ionisk jern, ettersom disse løser seg best i sure omgivelser. C-vitamin er i tillegg en kofaktor for Dcyt b som reduserer Fe3+ til Fe2+, noe som både øker opptaket og hinder jern i å binde til antinæringsstoffene. Hemjern fra kjøtt har høy biotilgjengelighet, og tas lettere opp enn ionisk jern fra andre kilder.\nDen viktigste faktoren vil uansett være kroppens jernstatus, og de andre faktorene overestimeres stort sett ettersom disse baseres på kortvarige studier av enkeltmåltider.\nGode kilder til jern i kosten er kjøtt og innmat, samt fisk og fjærkre. Kornprodukter er den største kilden til ionisk jern, men pga mengden fytat vil de animalske kildene være å foretrekke. Brunost har tradisjonelt vært en god kilde til jern, men nå er det bare Litago sin brunost som inneholder mineralet.\nArtikkelen er sist oppdatert juni 2013"
  },
  {
    "objectID": "artikler/naeringsstoffer/kalium.html",
    "href": "artikler/naeringsstoffer/kalium.html",
    "title": "Protein",
    "section": "",
    "text": "Tilbake til artikkelserien om næringsstoffene\nKalium er vår viktigste intracellulære kation, og har mange viktige funksjoner i kroppen. Regulering væskebalansen i kroppen, samt opprettholdelse av membranpotensialer og dermed funksjonen til alle cellene i kroppen er de viktigste. Gjennomsnittlig vil en mann på 70kg inneholde ca 120g kalium. I denne artikkelen får du en kort innføring i hvordan kalium metaboliseres i kroppen."
  },
  {
    "objectID": "artikler/naeringsstoffer/kalium.html#opptak-og-metabolisme",
    "href": "artikler/naeringsstoffer/kalium.html#opptak-og-metabolisme",
    "title": "Protein",
    "section": "Opptak og metabolisme",
    "text": "Opptak og metabolisme\nRundt 90% av alt kalium i maten vi spiser vil aktivt absorberes i tynntarmen. Etter et måltid vil kaliumkonsentrasjonene i blodet øke, men dette er svært forbigående ettersom opptaket til cellene skjer raskt. Inne i kroppen finner vi derfor mesteparten av kaliumet (omtrent 98%) inne i cellene, og det er derfor vår viktigste intracellulære elektrolytt.\nKonsentrasjonen av kalium inne i cellene (140-150mmol/L) og i blodet (3,5-5mmol/L) er nøye regulert. På grunn av konsentrasjonsgradienten så vil kalium diffundere fra cellene og ut i blodet. Det motsatte gjelder for natrium, som hovedsakelig befinner seg utenfor cellene, og vil diffundere inn. I cellemembranen har vi en pumpe som heter natrium/kalium-pumpen (Na/K-pumpen), som aktivt pumper disse elektrolyttene motsatt vei, og på denne måten opprettholder konsentrasjonene slik de skal være. Reguleringen av disse konsentrasjonene er viktig for å opprettholde membranpotensialet som er viktig for signaliseringen mellom cellene og deres funksjon. Denne pumpen krever energi, og aktiviteten stimuleres blant annet av insulin.\nSirkulerende kalium tas opp i alle vev. Blodkonsentrasjonene av kalium er under normale omstendigheter relativt stabile, som følge av at mesteparten fraktes inn i cellene. Opptaket til cellene reguleres blant annet av hormonene insulin, aldosteron og katekolaminene adrenalin og noradrenalin.\nOgså nyrene er sentrale i reguleringen av kaliumbalansen, og overskuddet skilles effektivt ut. Selv om nyrene kan tilpasse utskillelsen til både høyt og lavt inntak, vil minimum 5 mmol (0,2g) skilles ut daglig, og ved inntak under 0,4-0,8g vil vi ikke klare å opprettholde kaliumbalansen."
  },
  {
    "objectID": "artikler/naeringsstoffer/kalium.html#funksjoner",
    "href": "artikler/naeringsstoffer/kalium.html#funksjoner",
    "title": "Protein",
    "section": "Funksjoner",
    "text": "Funksjoner\nKaliums viktigste funksjon er i dannelsen av cellenes membranpotensialer. Disse potensialene avhenger av konsentrasjonen av kalium på inn- og utsiden av cellen, og reguleres via Na/K-pumpen som beskrevet over.\nMembranpotensialene er viktig for signalisering mellom cellene, blant annet i ledning av nerveimpulser. Spesielt hjertet er avhengig av en godt regulert kaliumkonsentrasjon, og store forstyrrelser kan være svært kritiske for hjertets funksjon. Musklene og nyrenes funksjon er også i stor grad avhengig av kaliumbalansen.\nI tillegg påvirker kalium nyrenes utskillelse av blant annet natrium, og som dere vil se noen avsnitt lenger ned så har dette en innvirkning på blodtrykket!"
  },
  {
    "objectID": "artikler/naeringsstoffer/kalium.html#behov-og-anbefalinger",
    "href": "artikler/naeringsstoffer/kalium.html#behov-og-anbefalinger",
    "title": "Protein",
    "section": "Behov og anbefalinger",
    "text": "Behov og anbefalinger\nDet er antatt at menneskene tidligere har inntatt mer kalium enn det vi gjør i dag. Dette er først og fremst på grunn av et økt inntak av prosessert industrimat, men også på grunn av et redusert inntak av frukt og grønnsaker.\nDe norske anbefalingene for kaliuminntak ligger på 3,5g for menn og 3,1g for kvinner. Litt lavere for barn. Det er ikke oppgitt noen økte behov ved graviditet/amming, så de generelle anbefalingene ligger her også. Per 100g inneholder poteter ca 0,5g, bananer ca 0,4g, og tomater ca 0,3g.\nDe som spiser et noenlunde fornuftig og variert kosthold har ikke noe problem med å dekke behovene, så lenge det totale matinntaket er tilstrekkelig. Forstyrrelser i kaliumbalansen skyldes svært sjelden for lavt eller høyt inntak."
  },
  {
    "objectID": "artikler/naeringsstoffer/kalium.html#kalium-og-blodtrykk",
    "href": "artikler/naeringsstoffer/kalium.html#kalium-og-blodtrykk",
    "title": "Protein",
    "section": "Kalium og blodtrykk",
    "text": "Kalium og blodtrykk\nNormalt sett tenker vi først og fremst på salt når det er snakk om blodtrykk, og viktigheten av å redusere saltinntaket understrekes ofte i denne sammenhengen. Det er imidlertid mange studier som har demonstrert at et høyt kaliuminntak også bidrar til å redusere blodtrykket. Mekanismene her henger sammen med at høyt inntak av kalium vil øke utskillelsen av natrium over nyrene, og på den måten reduseres blodvolumet og blodtrykket.\nÅ øke inntaket av kalium gjennom å spise mer frukt og grønnsaker kan derfor være en viktig intervensjon for å redusere problemer relatert til økt blodtrykk, og ikke minst vil dette være enklere enn å redusere inntaket av salt. Lavt inntak av kalium kan forverre problemene hos de som allerede har et forhøyet blodtrykk, ettersom det kan bidra til redusert natriumutskillelse.\nDASH-dietten (Dietary Approaches to Stop Hypertension) inneholder rikelig med kaliumrike matvarer, og det er antatt at det økte kaliuminntaket er den viktigste faktoren for hvorfor denne dietten har vist seg svært effektiv for å redusere høyt blodtrykk. Dette underbygges av at studiedeltakerne som hadde økt inntaket av frukt og grønnsaker (kalium) vedlikeholdt reduksjonen i blodtrykket på tross av at de hadde økt saltinntaket igjen."
  },
  {
    "objectID": "artikler/naeringsstoffer/kalium.html#mangel",
    "href": "artikler/naeringsstoffer/kalium.html#mangel",
    "title": "Protein",
    "section": "Mangel",
    "text": "Mangel\nHypokalemi, lave kaliumkonsentrasjoner i blodet, er sjelden forårsaket av for lavt inntak av kalium. Dette er fordi dette stort sett alltid skjer i kombinasjon med lavt energiinntak, noe som gir nedbrytning av kroppsvev og frigjøring av intracellulært kalium. Hypokalemi kan oppstå når kroppens totale kaliumlagre reduseres, eller det kan også oppstå som følge av økt opptak fra blodet til cellene.\nÅrsaker til hypokalemi kan være diaré og oppkast, ettersom dette vil øke tapet av kalium både via urin og avføring via kompliserte mekanismer. Merk at det her er snakk om vedvarende oppkast/diaré, ofte grunnet underliggende sykdom, ikke enkelttilfeller. Forstyrrelser i hormoner som regulerer kaliumkonsentrasjonen kan også være årsaker til hypokalemi, deriblant overproduksjon av aldosteron eller renin. Vanndrivende medikamenter kan påvirke nyrenes utskillelse av kalium og derfor være en årsak. Metabolsk alkalose er også en årsak til hypokalemi, ettersom dette vil øke utskillelsen av kalium over nyrene. Lavt inntak kan i ytterste konsekvens føre til hypokalemi, men dette er først og fremst knyttet til kronisk alkoholisme eller anoreksi og da som følge av at lagrene tappes over tid. Hormonelle forstyrrelser som hyperaldosteronisme kan også medføre hypokalemi som følge av at for mye føres inn i cellene.\nMild hypokalemi trenger ikke å gi symptomer, men det første man merker kan være muskelsvakhet, forstoppelse eller slapphet. Mer alvorlig hypokalemi kan føre til forstyrrelser i hjerterytmen og i verste fall hjertestans. Pusteproblemer kan også oppstå som følge av svekkelse av pustemusklene.\nDersom hypokalemien oppstår raskt er det større risiko for å utvikle hjerterelaterte symptomer. Dette kan forekomme som en del av det som er kjent som reernæringssyndrom, som er en konsekvens av reernæring etter langvarig underernæring. Det som skjer da er at vi får en plutselig økning i transporten av kalium fra blodet og inn i cellene som følge av aktivering av Na/K-pumpen, og kaliumkonsentrasjonene i blodet synker raskt. Av denne grunn følger man i slike situasjoner med på elektrolyttstatus under reernæring, slik at dette kan korrigeres underveis.\nHypokalemi behandles ved å tilføre mer kalium eller ved å gjøre noe med nyrenes utskillelse."
  },
  {
    "objectID": "artikler/naeringsstoffer/kalium.html#kan-vi-få-for-mye",
    "href": "artikler/naeringsstoffer/kalium.html#kan-vi-få-for-mye",
    "title": "Protein",
    "section": "Kan vi få for mye?",
    "text": "Kan vi få for mye?\nHyperkalemi vil på samme måte som hypokalemi påvirke cellenes membranpotensiale. I verste fall kan dette føre til hjertestans, men som ved hypokalemi så spiller hastigheten på utviklingen inn i stor grad på risikoen her. Muskulære symptomer på kaliumoverbelastning er kribling, svakhet og lammelser. Mental forvirring er også et symptom.\nDet er viktig å skille mellom sann hyperkalemi og pseudohyperkalemi. Sistnevnte kan oppstå som følge av ødeleggelse av røde blodceller, som gir frigjøring av kalium som befant seg inne i disse. Dette har ingen fysiologiske konsekvenser.\nSann hyperkalemi kan oppstå som følge av redusert nyrefunksjon eller ved transport av kalium fra cellene og ut i blodet. Ved acidose vil kaliumfrigjøringen fra celler øke, og det samme skjer ved langvarig underernæring og påfølgende nedbrytning av kroppsvev. Normalt sett vil nyrene ta seg av dette, men ved nedsatt nyrefunksjon kan hyperkalemi oppstå. Hormonelle forstyrrelser i de hormonene som regulerer kaliumbalansen er også en årsak, spesielt mangel på aldosteron eller insulin (som ved diabetes). For høyt inntak av kalium er svært sjelden en årsak til hyperkalemi.\nHard trening kan gi en økning i kaliumkonsentrasjonene i blodet som følge av frigjøring fra muskelcellene. Normalt er denne hyperkalemien mild og hurtig forbigående, men i ytterste konsekvens kan dette medføre hjertestans, men dette er svært sjeldent. Dette gjelder spesielt personer med diabetes (insulinmangel) eller folk som får medikamenter som hemmer katekolaminenes effekt (β-adrenerge blokkere).\nHyperkalemi behandles ved kostrestriksjoner og ved å gjøre noe med den underliggende årsaken."
  },
  {
    "objectID": "artikler/naeringsstoffer/kalium.html#gode-kilder",
    "href": "artikler/naeringsstoffer/kalium.html#gode-kilder",
    "title": "Protein",
    "section": "Gode kilder",
    "text": "Gode kilder\nKalium finnes i de fleste matvarer, men hovedkildene til denne elektrolytten er frukt og grønnsaker. Spesielt dersom vi ser kaliuminnholdet i forhold til energimengden kommer disse matvarene spesielt godt ut. Bananer, poteter, sitrusfrukter og tomater er eksempler på gode kilder."
  },
  {
    "objectID": "artikler/naeringsstoffer/kalium.html#aktuelt-om-kalium",
    "href": "artikler/naeringsstoffer/kalium.html#aktuelt-om-kalium",
    "title": "Protein",
    "section": "Aktuelt om kalium",
    "text": "Aktuelt om kalium\n\nDet er holdepunkter for at en høy ratio mellom natrium:kalium er forbundet med økt risiko for hjerteinfarkt, og det er derfor antatt at en reduksjon av saltinntaket kombinert med å øke inntaket av kalium kan være med å forebygge hjertesykdom.\nEn helt fersk metaanalyse på sammenhengene mellom kalium og blodtrykk (takk til Erik Arnesen for tips)\nKaliumredusert kost benyttes hos pasienter med nyresykdom\n\nInformasjonen i artikkelen er hentet fra bøkene Modern Nutrition (Shils et al), Present Knowledge in Nutrition (Erdman et al) og Textbook of Medical Physiology (Guyton&Hall)\nArtikkelen er sist oppdatert juni 2013"
  },
  {
    "objectID": "artikler/naeringsstoffer/karbohydrater.html",
    "href": "artikler/naeringsstoffer/karbohydrater.html",
    "title": "Karbohydrater",
    "section": "",
    "text": "Tilbake til artikkelserien om næringsstoffene\nKarbohydrater er et av de energigivende næringsstoffene, kalt makronæringsstoffer, og gir 4 kcal/g. Det er stor variasjon i hvordan karbohydratene forekommer i maten vår. Alt fra enkle sukkerarter til lengre kjeder som stivelse, samt ufordøyelig fiber regnes som karbohydrater. Felles for de alle disse er at de er bygget opp av atomene karbon, hydrogen og oksygen. Navnet karbohydrat kommer fra fransk, hydrates de carbon. For de fleste av oss er karbohydrater den viktigste energikilden i kostholdet, men næringsstoffet er også koblet til en rekke metabolske sykdommer som overvekt, diabetes, hjertesykdom og kreft."
  },
  {
    "objectID": "artikler/naeringsstoffer/karbohydrater.html#oppbygging",
    "href": "artikler/naeringsstoffer/karbohydrater.html#oppbygging",
    "title": "Karbohydrater",
    "section": "Oppbygging",
    "text": "Oppbygging\nAlle karbohydrater er bygget opp av enkle sukkerarter, monosakkarider. Det finnes tre monosakkarider, glukose, fruktose og galaktose. De enkleste karbohydratmolekylene består av to monosakkarider, og kalles disakkarider. Blant disse finner vi sukrose/bordsukker (glukose+fruktose), laktose/melkesukker (glukose+galaktose) og maltose (glukose+glukose/maltsukker).\nPolysakkarider er lengre kjeder av sukkermolekyler. Et kjent polysakkarid i kosten vår er stivelse, som er lange kjeder av glukose, som enten kan være forgreinet (amylopektin) eller rettkjedede (amylose). Mesteparten av stivelsen fordøyes og absorberes i tarmen, men noe slipper unna og fraktes ned i tykktarmen. Dette kalles resistent stivelse. Vi kjenner til fire ulike former for resistent stivelse, som både kan opptre naturlig eller oppstå ved tilberedning. Et eksempel på det siste er retrogradert stivelse, som oppstår når stivelsesrike matvarer varmes opp for så å kjøles ned igjen.\nGlykogen er kroppens måte å lagre karbohydrater på, og finnes i leveren og i muskelvev. Glykogen likner på stivelsesmolekylet amylopektin i oppbyggingen."
  },
  {
    "objectID": "artikler/naeringsstoffer/karbohydrater.html#opptak",
    "href": "artikler/naeringsstoffer/karbohydrater.html#opptak",
    "title": "Karbohydrater",
    "section": "Opptak",
    "text": "Opptak\nOpptaket av karbohydrater er avhengig av nedbrytning til enkle sukkerarter, monosakkarider. Denne nedbrytningen starter allerede i munnen, da spyttet inneholder enzymet amylase, som bryter bindingene mellom glukosemolekylene. Dette, kombinert med en mekanisk nedbryting i form av tygging, er starten på karbohydratopptaket.\nNede i magesekken fortsetter nedbrytningen ved hjelp av amylasen fra spyttet. Kontraksjoner i magesekken sørger for at innholdet blander seg sammen med magesyren og fordøyelsesvæskene. Når maten tømmes ut av magesekken, blandes den med bukspytt fra bukspyttkjertelen og galle fra galleblæren. Bukspyttkjertelen produserer amylase og glukosidase, som fortsetter å spalte stivelsesmolekylene ned til disakkaridet maltose.\nPå overflaten av tarmcellene har vi enzymer, disakkaridaser, som bryter ned disakkaridene. Maltase, sukrase og laktase spalter hhv. maltose, sukrose og laktose. Til slutt står vi igjen med monosakkaridene glukose, fruktose og galaktose. Det finnes noen sjeldne, medfødte sykdommer som medfører disakkaridasemangel, noe som gjør at man ikke er i stand til å fordøye en eller flere typer disakkarider.\nFor å krysse cellemembraner, er monosakkaridene avhengig av hjelp fra transportproteiner som heter GLUT (Glukosetransporter). Vi kjenner til fem slike transportproteiner, som finnes i alle kroppens celler. Opptaket til tarmcellene skjer hovedsakelig gjennom tre transportproteiner. GLUT2 og GLUT5 transporterer hhv. glukose og fruktose inn i cellene. Denne prosessen er passiv, og styres av konsentrasjoner på innsiden og utsiden av cellen. Et annet transportprotein, SGLT1 (Natriumkoblet glukosetransporter), sørger for en aktiv transport av glukose og galaktose sammen med natrium.\nGlukose fraktes fritt i blodet som blodsukker. Fruktose og galaktose omdannes til glukose i leveren, og lagres som glykogen eller sendes ut i blodet. De ulike GLUT-proteinene sørger for opptak av glukose fra blodet til kroppens ulike celler, slik at det kan brukes som energi.\n\nGLUT1 sørger for opptak til de røde blodcellene. Proteinet er også ansvarlig for at glukosen kan krysse blod/hjerne-barrieren.\nGLUT2 finnes i tarmen og leveren, og sørger for opptak av glukose og fruktose.\nGLUT3 finnes hovedsakelig i hjernen, nyrene og morkaken.\nGLUT4 sørger for opptak til fett- og muskelceller. Proteinet befinner seg i utgangspunktet inni cellen, og fraktes til cellemembranen som en reaksjon på hormonet insulin. GLUT4 kalles derfor insulinavhengig glukosetransporter.\nGLUT5 finnes hovedsakelig i tarmen, og er en effektiv fruktosetransporter. GLUT5 finnes også i modne spermceller, da disse bruker fruktose som energi.\n\nBlodsukkeret er et mål på hvor raskt karbohydrater fra maten tas opp, og blodsukkerstigningen etter et måltid kalles glykemisk respons. Glykemisk indeks (GI) er et mål på hvor raskt karbohydrater fra ulike matvarer tas opp, men absorbsjonen påvirkes av mange faktorer. Hva du spiser ved siden av karbohydratene vil påvirke fordøyelsen, der spesielt fett og fiber vil senke et måltids glykemiske indeks. Ulike personer kan også ha veldig ulik respons på den samme maten, noe som er en begrensning ved å benytte GI som et mål alene.\nMetabolismen av karbohydrater utdypes i egne artikler:\n\nGlukosemetabolismen\nFruktose- og galaktosemetabolismen\nGlykogenmetabolismen"
  },
  {
    "objectID": "artikler/naeringsstoffer/karbohydrater.html#funksjoner",
    "href": "artikler/naeringsstoffer/karbohydrater.html#funksjoner",
    "title": "Karbohydrater",
    "section": "Funksjoner",
    "text": "Funksjoner\nKarbohydrater har primært sin funksjon som energikilde, og bidrar med 4 kcal per gram. Inne i cellene foregår en prosess som heter glykolyse, som bryter ned glukose og frigir energi. Et biprodukt ved glykolyse er melkesyre, noe som merkes ved hard fysisk aktivitet, der glukose er hovedenergikilde. Cori syklus er en prosess der melkesyren blir omdannet til ny glukose, og dette foregår i leveren.\nHvis vi har for mye glukose tilgjengelig, kan den lagres som glykogen. Dette foregår i leveren (ca 100g, 10% av leverens vekt) og i skjelettmusklene (ca 400g, ca 1% av muskelvekten). Innlagring av karbohydrater på denne måten heter glykogensyntese. Nedbryting av muskelglykogen heter glykogenolyse, og gir glukosemolekyler som kan brytes ned ved glykolyse. Leverglykogenet brukes bare til å opprettholde blodsukkeret, mens muskelglykogen brukes som energikilde lokalt i musklene. Dette skyldes at muskelvevet mangler et nødvendig enzym for å kunne sende glukosen ut av cellene igjen. For idrettsprestasjon, er mengden muskelglykogen avgjørende for ytelsesevnen.\nVed mangel på glukose, kan kroppen danne egen glukose i en prosess som heter glukoneogenese (nydanning av glukose). Substrater for denne prosessen er aminosyrer fra nedbrutt protein, eller glycerol, som er et resultat av fettsyrenedbrytning. Vi kan altså lage glukose fra protein og fett. Denne funksjonen er livsviktig, og gjør oss i stand til å overleve uten å innta karbohydrater. Uten glukoneogenesen kunne vi aldri overlevd en istid f.eks.\nGlykoproteiner er proteiner som har et sukkermolekyl bundet til seg. Dette gir proteinet spesielle egenskaper."
  },
  {
    "objectID": "artikler/naeringsstoffer/karbohydrater.html#blodsukkerregulering",
    "href": "artikler/naeringsstoffer/karbohydrater.html#blodsukkerregulering",
    "title": "Karbohydrater",
    "section": "Blodsukkerregulering",
    "text": "Blodsukkerregulering\nSå godt som all karbohydrat vi tar opp fra tarmen ender i blodet i form av blodsukker, glukose. Jo mer komplekse karbohydratene er, jo saktere går denne prosessen, men blodsukkeret vil uansett stige. Alle matvarer har en glykemisk indeks (GI), som beskriver hvor raskt karbohydratene kommer ut i blodet som glukose. GI tar imidlertid ikke hensyn til hvor mye karbohydrat matvaren inneholder, noe som er ganske vesentlig. Derfor har vi en annen verdi, glykemisk belastning (GB), som er lik GI x mengde karbohydrat. En høy GB vil tilsi at blodsukkerstigningen blir stor.\nNormal blodsukkerkonsentrasjon er 3,9-5,8mmol/L, noe som ved et blodvolum på 5L gir en glukosemengde på 3,5-5,2g. (Hvis du vet blodsukkeret ditt i mmol/L, kan du regne det om til g/L ved å gange tallet med 0,18).\nHøyt blodsukker, hyperglykemi, er giftig for kroppen, og derfor er blodsukkerregulering veldig høyt prioritert. Vi har ett hormon som senker blodsukkeret, og det er insulin. Når blodet som strømmer gjennom bukspyttkjertelen inneholder for mye glukose, skilles insulin ut. Insulin sørger for at glukosen fraktes inn i lagringsvevene, muskler og fettvev, ved å aktivere GLUT4.\nLavt blodsukker, hypoglykemi, er også alvorlig for kroppen. I en slik situasjon risikerer man at hjernen ikke får tilstrekkelig med drivstoff. Vi har fire hormoner som øker blodsukkeret, glukagon, adrenalin, kortisol og veksthormon, der glukagon har hovedansvaret. Glukagon produseres i bukspyttkjertelen, og skilles ut som et svar på hypoglykemi. Dette hormonet øker nedbrytingen av glykogen og nydanningen av glukose, og øker dermed glukosemengden i blodet.\nInsulin og glukagon har motsatte funksjoner, og nivåene av disse er nøye regulert etter blodets innhold av glukose."
  },
  {
    "objectID": "artikler/naeringsstoffer/karbohydrater.html#hva-er-spesielt-med-fruktose",
    "href": "artikler/naeringsstoffer/karbohydrater.html#hva-er-spesielt-med-fruktose",
    "title": "Karbohydrater",
    "section": "Hva er spesielt med fruktose?",
    "text": "Hva er spesielt med fruktose?\nAbsorbert fruktose fraktes til leveren, som står for mesteparten av fruktosemetabolismen. I normale mengder vil fruktosen brytes ned og inngå i leverens glykolyse. Denne prosessen har ikke en veldig stor kapasitet, og ved et høyt inntak av fruktose vil overskuddet omdannes til fettsyrer. Fruktose er derfor det mest lipogene karbohydratet.\nEn stor syntese av fettsyrer i leveren kan føre til økte verdier av triglyserider i blodet. Det kan også føre til utvikling av fettlever, en såkalt NAFLD (Non-alcoholic fatty liver disease). Studier har linket et høyt inntak av fruktose til metabolske sykdommer som hyperlipidemi, insulinresistens og overvekt.\nHovedkilden til store mengder fruktose i kostholdet er ikke frukt, som navnet skulle tilsi, men vanlig sukker, sukrose, som ofte tilsettes i mye mat. Sukrose består av 50% fruktose, og opptaket av fruktose fra sukker har vist seg å være raskere enn opptaket av fruktose fra andre kilder."
  },
  {
    "objectID": "artikler/naeringsstoffer/karbohydrater.html#intoleranser",
    "href": "artikler/naeringsstoffer/karbohydrater.html#intoleranser",
    "title": "Karbohydrater",
    "section": "Intoleranser",
    "text": "Intoleranser\nNoen mennesker har problemer med å fordøye karbohydrater. Uabsorberte sukkerarter i tarmen vil føre til at vann trekkes ut i tarmen, noe som vil gi problemer med løs avføring. Økt vannutskillelse kan føre til dehydrering.\nMange mister enzymet laktase etterhvert som de blir eldre, og kan derfor ikke bryte ned melkesukker. Denne tilstanden er kjent som melkeintoleranse. Denne tilstanden gir de samme symptomene som nevnt over ved inntak av større mengder melkesukker. Som oftest går det greit i veldig små mengder."
  },
  {
    "objectID": "artikler/naeringsstoffer/karbohydrater.html#behov-og-anbefalinger",
    "href": "artikler/naeringsstoffer/karbohydrater.html#behov-og-anbefalinger",
    "title": "Karbohydrater",
    "section": "Behov og anbefalinger",
    "text": "Behov og anbefalinger\nKroppen har et absolutt minimumsbehov for glukose, da vev som hjernen og nervesystemet, blodceller og delvis nyrene er avhengig av glukose som energikilde. Dette betyr imidlertid ikke at vi er avhengig av å få karbohydrater gjennom kosten. Kroppen vil alltid ha tilgjengelig substrater som kan omdannes til glukose ved behov gjennom glukoneogenesen. En del av energibehovet kan også dekkes fra andre kilder, da spesielt ketonlegemer som dannes ved nedbryting av fettsyrer. Karbohydrater er derfor ikke regnet som et essensielt næringsstoff.\nDe norske anbefalingene er at 50-60% av energiinntaket vårt bør komme fra karbohydrater. Ved et energiinntak på 2500kcal vil dette si ca 300-375g karbohydrater om dagen. Det er spesifisert at tilsatt sukker maksimalt bør utgjøre 10% av det daglige energiinntaket."
  },
  {
    "objectID": "artikler/naeringsstoffer/karbohydrater.html#kan-vi-få-for-mye",
    "href": "artikler/naeringsstoffer/karbohydrater.html#kan-vi-få-for-mye",
    "title": "Karbohydrater",
    "section": "Kan vi få for mye?",
    "text": "Kan vi få for mye?\nDette er et godt spørsmål, og selv om det ikke er observert noen negative helseeffekter hos friske personer, er det mye som tyder på at det over tid kan oppstå metabolske problemer. Ettersom fruktose metaboliseres ulikt glukose er det mange som mener at fruktose i større grad bidrar til disse enn glukose.\n\nMange epidemi0logiske studier har knyttet et høyt inntak av raske karbohydrater til økt energiinntak og dermed overvekt.\nHøyt inntak av karbohydrater, og da spesielt sukker, er knyttet til utviklingen av diabetes type 2. I de fleste studiene forsvinner imidlertid denne koblingen når man justerer for energiinntak, noe som kan tyde på at det er for høyt energiinntak som er det største problemet.\nHøyt sukkerinntak, spesielt fra sukkersøtet drikke, er satt i sammenheng med hjertesykdom. De fleste studiene har sett på myke endepunkter som blodtrykk og blodlipider.\nHøyt inntak av raffinerte karbohydrater er knyttet til økt risiko for tykktarmskreft.\n\nSom du ser er raske karbohydrater knyttet til en rekke negative helseutfall, men på den andre siden er høyt inntak av komplekse karbohydrater som eksempelvis fullkorn knyttet til positive helseeffekter. Dette peker mot at ulike typer karbohydrater har ulik effekt på helsen, og at hvilke karbohydrater vi spiser kanskje er viktigere enn den totale mengden.\nPersoner med diabetes type 1 har ikke egen insulinproduksjon. Disse er avhengig av å tilføre insulin etter hvor mye karbohydrater de spiser for å kontrollere blodsukkeret og unngå hyperglykemi.\nKaries kan være en konsekvens av et høyt sukkerinntak, men mekanismen bak dette er ikke tydelig kartlagt enda. Trolig er en økt syreproduksjon i munnen, som følge av bakteriers metabolisering av glukose, en medvirkende årsak."
  },
  {
    "objectID": "artikler/naeringsstoffer/karbohydrater.html#gode-kilder",
    "href": "artikler/naeringsstoffer/karbohydrater.html#gode-kilder",
    "title": "Karbohydrater",
    "section": "Gode kilder",
    "text": "Gode kilder\nKarbohydrater finner vi stort sett overalt. Kornbaserte produkter, stivelsesrike rotfrukter som potet/kålrot, ris og pasta bidrar med mesteparten i et vanlig kosthold. Frukt inneholder en del karbohydrater. Grønnsaker og bær inneholder karbohydrater i mindre mengder."
  },
  {
    "objectID": "artikler/naeringsstoffer/karbohydrater.html#aktuelt-om-karbohydrater",
    "href": "artikler/naeringsstoffer/karbohydrater.html#aktuelt-om-karbohydrater",
    "title": "Karbohydrater",
    "section": "Aktuelt om karbohydrater",
    "text": "Aktuelt om karbohydrater\nDet er i dag stor uenighet om hvor stor del av kostholdet vårt som bør utgjøres av karbohydrater. Flere og flere mener at de offentlige anbefalingene for dette næringsstoffet er alt for store, basert på de effektene karbohydrater har på blodsukkeret vårt. Mange opplever svært gode effekter av å redusere inntaket av karbohydrater til fordel for mer fett og protein. Spesielt personer med overvekt eller metabolsk syndrom kan ha godt av å redusere inntaket av karbohydrater, fortrinnsvis de raske karbohydratene. Studier viser konsekvent at når man reduserer inntaket av karbohydrater i større grupper, så reduserer de også energiinntaket. Dette kan forklare hvorfor lavkarbodiettene ser ut til å være veldig effektive for vekttap.\nAlle er enige i at de raffinerte karbohydratene som finnes i sukker og fint mel bør reduseres, og uenigheten handler hovedsakelig om hvorvidt også inntaket av andre karbohydrater bør reduseres.\n\nHer er et populært foredrag fra youtube der Robert H. Lustig snakker om fruktose, biokjemiker Richard D. Feinman kommenterer.\nHer er en studie som omhandler fruktose og fettlever\nInnføring i lavkarbo\nSkribentpanel om lavkarbo\nFODMAP – fermenterbare karbohydrater som kanskje bør reduseres ved irritabel tarm?\nMedfødte sykdommer i karbohydratmetabolismen"
  },
  {
    "objectID": "artikler/naeringsstoffer/kobber.html",
    "href": "artikler/naeringsstoffer/kobber.html",
    "title": "Kobber",
    "section": "",
    "text": "Tilbake til artikkelserien om næringsstoffene\nKobber er et metall som har mange viktige funksjoner i kroppen vår. Metabolismen av andre næringsstoffer, deriblant jern, er avhengig av en godt regulert kobbermetabolisme for å fungere optimalt. Kobber er etter hvert satt i sammenheng med funksjon og utvikling av nervesystemet, hjertefunksjon, beinmetabolismen og immunsystemet. Mennesker inneholder omtrent 1mg kobber per kg kroppsvekt, og ettersom vi ikke har noen lagre av metallet så er vi avhengig av å få det i oss jevnlig gjennom kostholdet. Vi finner kobber i to oksidasjonsstadier, Cu+ og Cu2+."
  },
  {
    "objectID": "artikler/naeringsstoffer/kobber.html#opptak-og-metabolisme",
    "href": "artikler/naeringsstoffer/kobber.html#opptak-og-metabolisme",
    "title": "Kobber",
    "section": "Opptak og metabolisme",
    "text": "Opptak og metabolisme\nKobber absorberes hovedsakelig i tynntarmen, men noe absorberes også i magesekken. En kobbertransporter som heter Ctr1 står for den aktive absorbsjonen, mens passiv diffusjon er antatt å spille en rolle dersom inntaket blir stort. Inne i tarmcellene kan kobber enten brukes lokalt, eller fraktes videre i blodet til leveren (noe tas også opp av nyrene). Dette styres av såkalte kobberchaperoner, som er proteiner som frakter kobberet rundt inne i cellen. Disse er beskrevet mer i detalj lenger nede. I blodet fraktes kobber hovedsakelig bundet til albumin og α2-globulin til leveren, mens fra leveren fraktes kobber først og fremst bundet til ceruloplasmin. De som mangler ceruloplasmin viser imidlertid ikke noen tegn til forstyrrelser i kobbermetabolismen, noe som tyder på at kobber også fraktes fra leveren bundet til andre molekyler. Dette er ikke fullstendig kartlagt.\nOpptaket av kobber er regulert for å tilpasses kroppens behov. For å kunne absorberes gjennom Ctr1 må kobberet først reduseres til Cu+. I tillegg har cellene et komplekst nettverk av kobbertransportproteiner som sørger for å transportere kobberet dit det skal i de mengdene som trengs. Overflødig kobber kan binde til metallothionein, noe som antas å være en forsvarsmekanisme mot kobberforgiftning, en slags intracellulær detoksifiseringsmekanisme.\nFra blodet tas kobber opp i cellene gjennom det samme transportproteinet som vi fant i tarmen, Ctr1. Inne i cellene binder kobberet til såkalte chaperoner. Dette sørger for at konsentrasjonene av fritt kobber holdes lav, noe som reduserer risikoen for toksiske effekter. Vi har hovedsakelig tre slike chaperoner, som hver leverer kobber til spesifikke steder i cellen. CCS er et chaperon som frakter kobber til enzymet superoksid dismutase, som er en viktig antioksidant. Cox17 leverer kobber til mitokondriene for inkorporering i cytokrom C oksidase, som er et sentralt enzym i elektrontransportkjeden. Du kan lese mer om disse i avsnittet om funksjoner. Det siste chaperonet heter Atox1, og leverer kobber til noen energikrevende kobbertransportproteiner, ATPaser, som transporterer kobber inn i golginettverket, der kobberet kan kobles til proteiner og sendes ut i blodet eller skilles ut fra kroppen. Disse transportproteinene heter ATP7A og ATP7B.\n\nTumer Z, Moller LB: Menkes disease. Eur J Hum Genet 2010, 18(5):511-518.\nATP7A er uttrykt i alle vev utenom leveren. Dette proteinet transporterer kobber fra cellenes cytosol og inn i golginettverket. Her kan kobberet inngå i vevsspesifikke enzymer, og dermed utføre sin funksjon. I tarmcellene er det ATP7A som frakter kobber over i blodet slik at det kan fraktes til leveren. I leveren har vi ikke ATP7A, men et tilsvarende protein som heter ATP7B. Dette proteinet sørger for at kobber kan kobles til ceruloplasmin, eller eventuelt skilles ut i gallen. Noen nerveceller inneholder også ATP7B. Disse ATPasene regulerer kobbermetabolismen.\nDet er to genetiske sykdommer som rammer kobbermetabolismen. Menkes sykdom skyldes en defekt i ATP7A, noe som fører til en systemisk kobbermangel. Dette skyldes at kobber ikke fraktes fra tarmcellene og over i blodet, samtidig som ATP7A også er ansvarlig for å overføre kobber til en rekke av de kobberavhengige enzymene. Wilsons sykdom skyldes en defekt i ATP7B, og fører til kobberoverbelastning i leveren. Dette er fordi det er ATP7B som sørger for å frakte kobber fra leveren og ut i blodet eller skille det ut i gallen, og mangel på dette proteinet gjør at kobber hoper seg opp. Mer informasjon om Menkes sykdom finner du i denne artikkelen."
  },
  {
    "objectID": "artikler/naeringsstoffer/kobber.html#funksjoner",
    "href": "artikler/naeringsstoffer/kobber.html#funksjoner",
    "title": "Kobber",
    "section": "Funksjoner",
    "text": "Funksjoner\nKobber er viktig for funksjonen til en rekke enzymer, og er innblandet i syntese av bindevev, jernmetabolismen, energiproduksjon, immunfunksjon og i nervesystemet. Kobberavhengige enzymer fungerer ved å binde oksygen. I denne prosessen omdannes kobberet mellom de to formene, Cu(I) og Cu(II), og det produseres forskjellige organiske produkter. Som nevnt under avsnittene om metabolisme så har vi tre kobberchaperoner som frakter kobberet til de ulike enzymene.\n\nAmin oksidaser\n\nEn gruppe kobberavhengige enzymer er amin oksidasene. Disse deaminerer monoaminer (monoamin oksidase) og diaminer (diamin oksidase). Disse enzymene har en funksjon i metabolismen til enkelte aminer, og er blant annet ansvarlig for deaktivering og nedbrytning av fysiologisk aktive aminer som histamin. I tillegg har de en funksjon i intracellulær signaloverføring ved å produsere hydrogenperoksid.\n\nCeruloplasmin\n\nMesteparten av kobberet i blodet er bundet til ceruloplasmin, som er et kobberavhengig protein som produseres i leveren. Ceruloplasmin er også kjent som ferroksidase, og har en viktig funksjon i jernmetabolismen ved å redusere jern slik at det kan binde til transferrin. Mangel på ceruloplasmin påvirker ikke kobbermetabolismen i seg selv, men hindrer at jern binder til transferrin. Dette fører til at jern må binde til andre molekyler, noe som kan gi jernoverbelastning. Hephaestin er et membranbundet kobberavhengig protein som også kan redusere jern. Nylig er det også oppdaget enda en ferroksidase, zyklopen, som man tror har som funksjon å regulere transport av jern over morkaken til fosteret.\n\nCytokrom C oksidase\n\nCytokrom C oksidase (CCO) er et viktig proteinkompleks som er involvert i energimetabolismen ved å inngå i elektrontransportkjeden(kompleks IV). Dette komplekset er med å bygge opp protongradienten som er viktig for å kunne produsere energimolekylet ATP. Komplekset er også avhengig av jern, sink og magnesium for å fungere. Aktiviteten til CCO er høyest i hjertet, og er også høy i hjernen, leveren og nyrene.\n\nDopamin-β-monooksygenase\n\n\nDopamin-β-monooksygenase (DBM) er enzymet som produserer noradrenalin fra dopamin. Dette enzymet finner vi i binyremargen, sympatiske nerveceller i det perifere nervesystemet og i hjernens adrenerge og noradrenerge nevroner. DBM er avhengig av C-vitamin som kofaktor.\n\nSuperoksid dismutase\n\nSuperoksid dismutase (SOD) er en viktig antioksidant som tar seg av det reaktive oksygenmolekylet superoksid. Vi har tre varianter av SOD, og to av disse er kobberavhengige, SOD1 og ekstracellulær SOD. Begge disse er også avhengig av sink som en kofaktor.\n\nLysyl hydroksylase\n\nKobber er også viktig for syntese og stabilisering av bindevev. Enzymet lysyl hydroksylase (LO) omdanner aminosyren lysin i nydannet bindevev til hydroksylysin, som er viktig for at flere kollagentråder skal kunne binde seg til hverandre og dermed bli sterkere. Dette er også viktig for styrken til beinvev, blodårevegger, lunger, hud og tenner.\n\nTyrosinase\n\nTyrosinase er et kobberavhengig enzym som er viktig for pigmentering av huden gjennom å katalysere produksjonen av melanin. De eksplisitte funksjonene til tyrosinase i denne sammenhengen er å gjøre tyrosin om til dopamin, og deretter oksidere dopamin til dopakinon. Mangel på tyrosinase gir albinisme.\n\nPeptidylglycin α-amiderende monooksygenase\n\n\nPeptidylglycin α-amiderende monooksygenase (PAM) er et viktig enzym som sørger for posttranslasjonell modifisering av en rekke peptider slik at de blir bioaktive. PAM er blant annet viktig for aktivering av over halvparten av nevropeptidene våre, deriblant kalsitonin (beinhelse) og kolecystokinin/gastrin/nevropeptid Y (sult- og metthetsregulering). PAM er avhengig av C-vitamin som kofaktor, og vi finner mye av dette enzymet i nervevev og endokrine celler, og spesielt høye konsentrasjoner finner vi i hypofysen og i hjertet."
  },
  {
    "objectID": "artikler/naeringsstoffer/kobber.html#behov-og-anbefalinger",
    "href": "artikler/naeringsstoffer/kobber.html#behov-og-anbefalinger",
    "title": "Kobber",
    "section": "Behov og anbefalinger",
    "text": "Behov og anbefalinger\nDet er beregnet at et inntak i området 0,7mg/dag vil være tilstrekkelig for voksne. Et gjennomsnittlig kosthold gir 1-2mg/dag."
  },
  {
    "objectID": "artikler/naeringsstoffer/kobber.html#mangel",
    "href": "artikler/naeringsstoffer/kobber.html#mangel",
    "title": "Kobber",
    "section": "Mangel",
    "text": "Mangel\nKobbermangel er veldig sjelden ettersom homeostasen er så godt regulert som den er. Det er likevel mulighet for å utvikle mangel ved veldig lavt inntak over lengre tid. Mangel vil enten oppstå som følge av for liten tilførsel eller for stor utskillelse. De som er i risikosonen for å utvikle mangel er de som i lengre tid er avhengig av parenteral ernæring (intravenøs ernæring), premature barn som ikke får tilført nok (i denne perioden bygges det opp et lite kobberlager i leveren som følge av manglende evne til utskillelse), små barn med kronisk diaré, personer med store brannskader eller de som får i seg for mye sink (hemmer opptaket av kobber). Sykdommer som gir malabsorbsjon, som cøliaki, cystisk fibrose, inflammatorisk tarm eller kirurgisk fjerning av tarm, kan også føre til kobbermangel. Den genetiske sykdommen Menkes sykdom gir kobbermangel som følge av defekt ATP7A.\nVanlige kjennetegn ved kobbermangel er hypokrom anemi, hypopigmentering, neutropeni, trombocytopeni og dysfunksjon i skjelettet, sirkulasjonssystemet og immunsystemet. Kobber er også viktig for utvikling og funksjon av nervesystemet, så mangel kan gå hardt utover dette.\nHypokrom anemi kjennetegnes ved at det dannes for få røde blodceller, og disse inneholder også mindre hemoglobin enn vanlig. Blodets kapasitet for å frakte oksygen vil derfor være nedsatt. Denne anemien vil ikke respondere på økt inntak av jern. Mekanismene som ligger til grunn er ikke fullstendig kartlagt, men det ser ut som om hovedproblemet er at man ikke klarer å utnytte jernet slik man skal. Forstyrrelser i utviklingen av blodceller er også antatt å være grunnen til at det dannes for lite hvite blodceller (neutropeni) og blodplater (trombocytopeni).\nI dyrestudier har man sett dysfunksjon i hjertet som følge av lavt kobberinntak, og det er antatt at dette skyldes redusert aktivitet av kobberavhengige enzymer. Dette har gitt grunnlag for spekulasjoner om kobbermangel kan spille en rolle i utviklingen av hjerteinfarkt hos mennesker, og studiene har gitt sprikende resultater. Mangelfull aktivitet i LO-enzymet kan også ramme bindevevet som omkranser blodårene, og mangelfull antioksidantfunksjon kan også spille en rolle for den kardiovaskulære helsen. Ved kobbermangel ser man ofte også forstyrrelser i blodlipidene med høye triglyserider og LDL-kolesterol.\nSammenhengen mellom kobbermangel og redusert beinhelse skyldes redusert aktivitet i LO. Dette gir svakheter i bindevevet, og er assosiert med beinskjørhet. Disse symptomene minner om det man ser ved skjørbuk (c-vitaminmangel), noe som er logisk ettersom LO også er avhengig av C-vitamin. Det er indikasjoner på at kobbertilskudd kan redusere beintap, men hvorvidt tilskudd hos eldre vil ha en klinisk viktig effekt på beinhelsen gjenstår å se.\nKobbermangel er satt i sammenheng med økt risiko for å rammes av infeksjoner. Dette skyldes både redusert produksjon av immunceller og redusert funksjon av de immuncellene som produseres. Kobbermangel ser ut til å redusere produksjonen av proinflammatoriske cytokiner som er viktige for å bekjempe en infeksjon. Linken mellom nedsatt funksjon i immuncellene og kobbermangel er ikke veldig sterk, men mye tyder på at det er en sammenheng.\nSent i fosterutviklingen og under ammingen bygger det seg opp et kobberlager hos fosteret/barnet. Mangelfullt inntak hos mor i disse periodene kan derfor slå negativt ut for barnet, og da spesielt utviklingen av nervesystemet. Kobbermangel gir redusert funksjon av en rekke kobberavhengige enzymer, og mange av disse er viktig for funksjonen til nervesystemet. Fokuset så langt har vært på kobber sin rolle i utviklingen av nervesystemet, men det er også identifisert funksjoner som er avhengig av tilstrekkelig tilførsel hele livet. Flere tilfeller av myelopati er satt i sammenheng med kobbermangel."
  },
  {
    "objectID": "artikler/naeringsstoffer/kobber.html#kan-vi-få-for-mye",
    "href": "artikler/naeringsstoffer/kobber.html#kan-vi-få-for-mye",
    "title": "Kobber",
    "section": "Kan vi få for mye?",
    "text": "Kan vi få for mye?\nSom med mangel så gjør de homeostatiske mekanismene at kobberforgiftning er uhyre sjelden. Det kan derimot under visse omstendigheter skje, for eksempel dersom man får i seg vann som er forurenset med kobber eller spiser syrlig mat som har vært oppbevart i kobberholdige bokser. Små barn er ekstra utsatt ettersom deres evne til å skille ut kobber ikke er fullt utviklet.\nKobberforgiftning kan gi økt oksidativt stress, ettersom kobber i likhet med jern kan inngå i Fentonreaksjoner som produserer reaktive oksygenforbindelser. Symptomer på akutt kobberforgiftning er oppkast og gastrointestinale plager.\nDen genetiske sykdommen Wilsons sykdom gir kobberopphopning i leveren og dermed forgiftning."
  },
  {
    "objectID": "artikler/naeringsstoffer/kobber.html#biotilgjengelighet-og-gode-kilder",
    "href": "artikler/naeringsstoffer/kobber.html#biotilgjengelighet-og-gode-kilder",
    "title": "Kobber",
    "section": "Biotilgjengelighet og gode kilder",
    "text": "Biotilgjengelighet og gode kilder\nHvor godt vi absorberer kobber vil variere med hvor mye vi får i oss. Enkelte proteiner, sink, jern og c-vitamin kan ha en negativ effekt på biotilgjengeligheten.\nDe viktigste kildene til kobber i kostholdet vårt er vegetabilske, og da spesielt nøtter, frø og fullkorn. Skalldyr, organkjøtt og sjokolade bidrar også. Drikkevann kan i noen tilfeller være en kilde, spesielt dersom det fraktes gjennom kobberrør."
  },
  {
    "objectID": "artikler/naeringsstoffer/kobber.html#aktuelt-om-kobber",
    "href": "artikler/naeringsstoffer/kobber.html#aktuelt-om-kobber",
    "title": "Kobber",
    "section": "Aktuelt om kobber",
    "text": "Aktuelt om kobber\n\nGrunnet at mange kobberproteiner er uttrykt i hjernen er kobber satt i sammenheng med en rekke nevrologiske sykdommer. \n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/magnesium.html",
    "href": "artikler/naeringsstoffer/magnesium.html",
    "title": "Magnesium",
    "section": "",
    "text": "Tilbake til artikkelserien om næringsstoffene\nMagnesium er det fjerde mest vanlige kationet i kroppen vår, etter kalsium, kalium og natrium, spesielt intracellulært der det det viktigste divalente kationet og det nest viktigste kationet totalt sett. Magnesium har atomnummer 12 og symbolet Mg. Mineralet er det åttende mest utbredte elementene i naturen, og i sjøvann er det det nest mest utbredte kationet. Magnesium spiller en sentral rolle i mange viktige biologiske funksjoner, og mangel kan føre til alvorlige symptomer. Blant annet er magnesium involvert i reguleringen av ionekanaler, som sørger for transport av ulike ioner gjennom cellemembranene, som er kritisk for normal cellefunksjon."
  },
  {
    "objectID": "artikler/naeringsstoffer/magnesium.html#opptak-og-metabolisme",
    "href": "artikler/naeringsstoffer/magnesium.html#opptak-og-metabolisme",
    "title": "Magnesium",
    "section": "Opptak og metabolisme",
    "text": "Opptak og metabolisme\nOpptaket av magnesium skjer i hele tarmen, men mesteparten foregår i distale jejunum og ileum, altså nederst i tynntarmen. Opptaket skjer både ved aktiv transport, som er viktigst ved lavt inntak, og passiv transport, som er viktigst ved høyt inntak. Som med mange andre mineraler så vil en større andel absorberes ved lavt inntak, mens opptaket totalt sett er størst ved høyt inntak. Opptaket av magnesium starter ca en time etter inntak, og foregår i et jevnt tempo, før opptaket stopper helt opp etter ti timer.\nI kroppen finner vi omtrent 25g magnesium, hvorav 50-60% befinner seg i beinvevet. Resten fordeler seg ekstra- og intracellulært, og under 1% befinner seg i blodet. Omtrent en tredjedel av magnesiumet i beinvevet er utbyttbart og fungerer som et lager for å opprettholde de ekstracellulære nivåene. Den fysiologisk aktive formen er fritt, ionisert magnesium, og proteinbundet magnesium fungerer som en buffer for å sørge for at konsentrasjonene av den frie formen holdes stabilt. Av magnesium i blodet er omtrent 30% bundet til plasmaproteiner, og resten fritt. Intracellulært er det meste bundet til enten proteiner eller energirike fosfatholdig molekyler. Magnesium fraktes inn og ut av cellene gjennom transportproteiner, som oftes sammen med andre molekyler som natrium eller bikarbonat.\nNyrene regulerer magnesiumhomeostasen i kroppen, og vil normalt kunne tilpasse utskillelsen etter hvor mye vi får i oss. Ved lavt inntak kan nyrene nesten kutte ut all utskillelse, noe som gjør at vi i stor grad sparer magnesium. Dersom vi spiser mye protein, salt eller kalsium, eller drikker mye koffein og alkohol, så vil utskillelsen av magnesium økes som følge av samtransportmekanismer i nyrene."
  },
  {
    "objectID": "artikler/naeringsstoffer/magnesium.html#funksjoner",
    "href": "artikler/naeringsstoffer/magnesium.html#funksjoner",
    "title": "Magnesium",
    "section": "Funksjoner",
    "text": "Funksjoner\nMagnesium har mange viktige funksjoner i kroppen, som kofaktor i enzymatiske reaksjoner, i energiomsetningen, stabilisering av RNA/DNA, dannelsen av membranpotensialer, ledning av nerveimpulser og for hjertets funksjon. Magnesium virker primært ved å danne komplekser med negativt ladde molekyler som fosfater og nukleinsyrer, slik at disse stabiliseres og lettere kan binde til enzymer eller substrater. På denne måten er magnesium en viktig kofaktor for over 300 metabolske reaksjoner i kroppen vår.\nMange enzymatiske reaksjoner er avhengig av magnesium, og mineralet kan bidra på to forskjellige måter. Enten kan magnesium binde til substratet, og dermed danne et kompleks som enzymet kan binde til, eller så kan magnesium binde til selve enzymet, og endre dets struktur eller ha en katalytisk rolle.\nI energiomsetningen er magnesium blant annet en essensiell kofaktor for en rekke enzymer i nedbrytningen av glukose (glykolyse), sitronsyresyklusen, nydanning av glukose (glukoneogenese), fettmetabolisme og i proteinsyntesen. Syntesen av den sterke antioksidanten glutation er også avhengig av magnesium. Det er også studier som viser at magnesiumstatus er relatert til insulinsensitivitet, og at høyere inntak av magnesium kan forbedre insulinresistens hos de med lav magnesiumstatus.\nMagnesiums rolle med tanke på membranpotensialer, nerveimpulser og hjertets funksjon, henger sammen med mineralets påvirkning på ionekanaler. Ionekanalene er membranproteiner som styrer hvilke ioner (f.eks. K+, Na+,Ca2+) som slippes gjennom, og hvor mye. Magnesium er viktig for funksjonen til en rekke ionekanaler, noe som er viktig i alle de nevnte prosessene. Na/K-pumpen, som frakter kalium inn i cellen og natrium ut er en av de viktigste ionekanalene vi har, og denne er avhengig av magnesium for normal funksjon. Opprettholdelse av mengden intracellulært kalium er viktig for normal funksjon av membranpotensialet. Dette er spesielt sentralt i hjertemuskelen, da kalium er det viktigste ionet for å opprettholde regelmessige kontraksjoner.\nMagnesium har blitt kalt naturens fysiologiske kalsiumkanalblokker, noe som er fordi at intracellulære kalsiumnivåer øker når magnesiumnivåene reduseres. Kalsium er viktig for normal muskelfunksjon, og dette gir en forklaring på hvorfor magnesiummangel kan føre til kramper og hypertensjon."
  },
  {
    "objectID": "artikler/naeringsstoffer/magnesium.html#behov-og-anbefalinger",
    "href": "artikler/naeringsstoffer/magnesium.html#behov-og-anbefalinger",
    "title": "Magnesium",
    "section": "Behov og anbefalinger",
    "text": "Behov og anbefalinger\nBehovet for magnesium er vanskelig å beregne, og per i dag har vi ikke noen tilstrekkelig gode metoder å beregne dette behovet på. Anbefalingene er derfor satt utifra en estimert mengde, som skal være tilstrekkelig til å unngå mangeltilstander.\nDe norske anbefalingene er et daglig inntak på 350mg, noe som tilsvarer mengden du får i deg ved å spise ca 100g solsikkefrø, 150g cashewnøtter eller 1kg kjøtt eller fisk.\nFlere analyser gjennomført i USA viser at det gjennomsnittlige inntaket av magnesium ikke er i nærheten av anbefalingene, og det er estimert at 75% av amerikanerne har et inntak som er langt under det anbefalte."
  },
  {
    "objectID": "artikler/naeringsstoffer/magnesium.html#mangeltilstander",
    "href": "artikler/naeringsstoffer/magnesium.html#mangeltilstander",
    "title": "Magnesium",
    "section": "Mangeltilstander",
    "text": "Mangeltilstander\nMagnesiummangel kan skyldes flere ting. Høyt inntak av alkohol, koffein eller bruk av vanndrivende medikamenter kan øke utskillelsen av magnesium. Det samme kan sykdommer som øker urinproduksjonen, eksempelvis diabetes. Acidoser kan også øke urinutskillelsen av magnesium. Malabsorbsjon kan skyldes kort tarm, cøliaki, inflammatorisk tarm eller infeksjoner, og føre til redusert opptak av magnesium. Personer med stomi (utlagt tarm) får veldig ofte mangel på magnesium ettersom mye tapes gjennom stomien. Utilstrekkelig inntak av magnesium er en siste årsak, og kan skyldes høyt inntak av hel- og halvfabrikata som inneholder lite magnesium, eller lavt matinntak generelt.\nDe første symptomene på magnesiummangel er reduser apetitt, kvalme, oppkast, utmattethet og opplevelse av muskelsvakhet. Etterhvert som hypomagnesemien blir mer uttalt, kan man oppleve skjelving, rykninger og kramper. Hjertekramper (angina) eller arytmi kan også komme som følge av magnesiummangel.\nKronisk, marginal magnesiummangel kan bidra til utviklingen av kliniske tilstander som forhøyet blodtrykk, aterosklorose, preeklampsi (svangerskapskomplikasjoner) og beinskjørhet. Magnesiummangel fører ofte til mangel på andre næringsstoffer, spesielt kalsium og kalium. Kaliummangelen skyldes sannsynligvis redusert funksjon av Na/K-pumpen slik at kalium transporteres fra cellene og ut i blodet slik at mer skilles ut, mens kalsiummangelen med stor sannsynlighet skyldes dysregulering av paratyroideahormon (PTH) og D-vitamin.\nFolk med kroniske malabsorbsjonstilstander som cøliaki, inflammatoriske tarmsykdommer, fettmalabsorbsjon eller de som har gjennomgått kirurgi i tarmene (kort tarm) kan ha behov for magnesiumtilskudd ettersom de risikerer å tape en del gjennom avføringen. Eldre skiller ut mer magnesium i urinen og har et dårligere opptak i tarmen, i tillegg til at de gjerne får medikamenter som interagerer med magnesium. Disse kan også i mange tilfeller ha behov for tilskudd."
  },
  {
    "objectID": "artikler/naeringsstoffer/magnesium.html#kan-vi-få-for-mye",
    "href": "artikler/naeringsstoffer/magnesium.html#kan-vi-få-for-mye",
    "title": "Magnesium",
    "section": "Kan vi få for mye?",
    "text": "Kan vi få for mye?\nOverbelastning av magnesium er svært uvanlig, men forekommer. Vanligvis er årsaken et overdrevet inntak av tilskudd, kombinert med nyreproblemer. Dette kan være som følge av behandling av preeklampsi, der pasienten får store doser magnesium. Langvarig forstoppelse kan føre til et forhøyet opptak.\nØkte blodverdier av magnesium gir i første omgang diaré. Deretter vil symptomene kunne minne om de som oppstår ved mangel, som kvalme, oppkast, utmattethet, muskelsvakhet osv. En mer alvorlig magnesiumforgiftning kan gi konsekvenser som lavt blodtrykk, respiratoriske forstyrrelser, nyresvikt og hjertestans."
  },
  {
    "objectID": "artikler/naeringsstoffer/magnesium.html#biotilgjengelighet-og-gode-kilder",
    "href": "artikler/naeringsstoffer/magnesium.html#biotilgjengelighet-og-gode-kilder",
    "title": "Magnesium",
    "section": "Biotilgjengelighet og gode kilder",
    "text": "Biotilgjengelighet og gode kilder\nBiotilgjengeligheten av magnesium påvirkes av en rekke faktorer. For det første så vil andelen som absorberes være lavere jo høyere inntaket er. Antinæringsstoffer som fytat og oksalat kan binde magnesium i tarmen og hindre opptak, og det samme kan fiber. Store mengder frie fettsyrer i tarmen har vist seg å redusere magnesiumopptaket, noe som gjør at magnesium absorberes dårligere sammen med fettrike måltider.\nMagnesium finnes i alle matvarer, men stort sett i lave konsentrasjoner. Frukt inneholder lite magnesium. I et normalt kosthold bidrar grønnsaker, kornvarer, kjøtt, fisk og meieriprodukter med omtrent like mye."
  },
  {
    "objectID": "artikler/naeringsstoffer/magnesium.html#aktuelt-om-magnesium",
    "href": "artikler/naeringsstoffer/magnesium.html#aktuelt-om-magnesium",
    "title": "Magnesium",
    "section": "Aktuelt om Magnesium",
    "text": "Aktuelt om Magnesium\n\nDersom du sliter med kramper, kan magnesiumtilskudd hjelpe med dette. Siden mat, og spesielt fettsyrer, i tarmen reduserer opptaket, er det en fordel å ta tilskuddet så langt unna andre måltider som mulig, gjerne rett før du legger deg.\nMagnesiumterapi kan være positivt ved hjerteinfarkt. Dette er fordi magnesium blokkerer intracellulære kalsiumkanaler og dermed kan redusere økningen i intracellulært kalsium og dermed redusere størrelsen på infarktet.\nMagnesium kan spille en rolle i behandling av høyt blodtrykk, og effekten ser ut til å være størst i kombinasjon med høyt inntak av kalsium og kalium.\nDet er økende evidens som setter magnesium i relasjon til utviklingen av diabetes type 2 og metabolsk syndrom. Hos personer med magnesiummangel har tilskudd av magnesium vist seg å kunne reversere disse tilstandene. Dette kan skyldes at suboptimale magnesiumnivåer kan redusere kinaseaktivitet på reseptornivå og dermed bidra til utviklingen av insulinresistens.\nSammenhengen mellom magnesium og overvekt er foreløpig lite utforsket, men ettersom magnesium har en sammenheng med inflammasjon er det mange som tror at magnesium kan spille en rolle i overvekt, ettersom dette er forbundet med kronisk, lavgradig inflammasjon.\n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/niacin.html",
    "href": "artikler/naeringsstoffer/niacin.html",
    "title": "Niacin, vitamin B3",
    "section": "",
    "text": "Tilbake til artikkelserien om næringsstoffene\nNiacin er det tredje av de åtte B-vitaminene, og er også kjent som vitamin B3 eller nikotinsyre. B-vitaminene er vannløselige, så vi er avhengig av et kontinuerlig inntak av disse for å opprettholde god helse. Niacin ble først studert på grunn av sykdommen pellagra, som oppstår ved niacinmangel. Vi kan syntetisere niacin fra aminosyren tryptofan, men ikke i mengder som er tilstrekkelig til å dekke behovet. Anbefalingene for niacininntak er satt til en mengde som er tilstrekkelig for å forebygge pellagra.\nNiacin inngår i koenzymene NAD (nikotinamid dinukleotid) og NADP (nikotinamid dinukleotid fosfat), som fungerer som hydrogenbærere. Vitamin B3 er definert som kostholdets forløpere til disse utenom aminosyren tryptofan, og inkluderer tre ulike former: nikotinsyre (niacin), nikotinamid og nikotinamid ribosid."
  },
  {
    "objectID": "artikler/naeringsstoffer/niacin.html#opptak-og-metabolisme",
    "href": "artikler/naeringsstoffer/niacin.html#opptak-og-metabolisme",
    "title": "Niacin, vitamin B3",
    "section": "Opptak og metabolisme",
    "text": "Opptak og metabolisme\nI kosten foreligger niacin først og fremst som NAD eller NADP. Niacin tas opp fra tynntarmen ved diffusjon. Både niacin, nikotinamid og NAD fraktes via portåren til leveren.\nVi har flere metabolske veier for syntese av NAD fra de ulike forløperne; nikotinsyre, nikotinamid, nikotinamid ribosid og tryptofan. Nikotinamid bruker et annet enzym enn nikotinsyre i omdannelsen til NAD. Dette enzymet hemmes av NAD i seg selv, noe som ikke gjelder enzymet som benyttes av nikotinsyre. Av denne grunnen vil nikotinsyre være mer effektivt for å øke nivåene av NAD inne i cellene. NAD-syntese fra tryptofan skjer gjennom syv enzymatiske steg, som er avhengig av riboflavin, B6 og C-vitamin."
  },
  {
    "objectID": "artikler/naeringsstoffer/niacin.html#funksjoner",
    "href": "artikler/naeringsstoffer/niacin.html#funksjoner",
    "title": "Niacin, vitamin B3",
    "section": "Funksjoner",
    "text": "Funksjoner\nNiacin omdannes til NAD, som er den vitaminderiverte kofaktoren som er involvert i flest reaksjoner i kroppen. Også den fosforylerte formen NADP er viktig, og til sammen er det over 470 proteiner som bruker disse som kofaktorer. Begge disse koenzymene fungerer som hydrogenbærere, det vil si at de kan overføre et hydrogenatom fra en forbindelse til en annen. Det er nikotinamid-delen av koenzymene som er den reaktive delen av molekylet, og det er her hydrogenatomet bindes.\nNAD er en elektronakseptor som er aktiv i katabole (nedbrytende) redoksreaksjoner, for eksempel nedbrytningen av energigivende næringsstoffer. Ved å ta imot et hydrogenatom, som avgis i nedbrytningen av karbohydrater, fett eller protein, blir det dannet NADH, som brukes for å produsere energimolekylet ATP i elektrontransportkjeden. NADP er en hydrogendonor, som brukes i anabole (oppbyggende) redoksreaksjoner. Ved å gi fra seg et hydrogenatom, frigjøres energi som deretter bidrar til oppbyggingen av molekyler som f.eks. fettsyrer eller kolesterol.\nNAD har også andre funksjoner, blant annet i reguleringen av gentranskripsjon og stabilisering av DNA. Dette skjer hovedsakelig ved at NAD brukes som substrat for enzymer som hovedsakelig befinner seg i fire hovedkategorier.\n\nPoly(ADP-ribose) polymerase (PARP 1-18)\n\nPARP-enzymene bruker NAD til å danne ADP-ribose som brukes til å reparere DNA ved skade på DNA, og disse enzymene aktiveres direkte som følge av slike skader. \n\nNAD-avhengige deacetylaser (sirtuin 1-7)\n\nSirtuinene aktiveres av økte NAD-nivåer, og kan være med å regulere genuttrykk gjennom å deacetylere histoner. Dette er en av de mange epigenetiske mekanismene som er knyttet til kosthold. Dette er spennende ettersom vi kan påvirker nivåene av NAD gjennom kostholdet og dermed påvirke disse mekanismene. Imidlertid er dette ikke godt nok kartlagt per i dag.\nSirtuinene kan deacetylere mange ulike proteiner, og kan også regulere aktiviteten til PARP.\n\nADP-syklaser (CD38 og CD157)\n\nCD38 bruker NAD som et substrat for å mediere intracellulært kalsiumfrigjørelse. Dette er blant annet viktig for funksjonen til mange immunceller. CD38 reguleres blant annet av det proinflammatoriske cytokinet TNF-α, som produseres i fettvevet.\n\nIndoleamin 2,3-dioksygenaser (IDO)\n\nAktivering av IDO reduserer plasmakonsentrasjonene av tryptofan, noe som gjør at det kan produseres mindre NAD. Enzymet øker også antibakteriell og antiviral aktivitet, spesielt intracellulært.\nIDO reguleres i stor grad av immunresponsen. Ved autoimmune sykdommer er IDO aktivert hele tiden, noe som kan gi symptomer på niacinmangel.\n\n\nNAD kan også fungere som en ligand som binder til P2Y1 reseptoren i tykktarmceller eller P2Y11-reseptoren i enkelte hvite blodceller. Når NAD binder til disse reseptorene så fungerer den som en nevrotransmitter. I tykktarmen hemmer P2Y1 muskelkontraksjon, noe som øker intracellulære nivåer av kalsium."
  },
  {
    "objectID": "artikler/naeringsstoffer/niacin.html#behov-og-anbefalinger",
    "href": "artikler/naeringsstoffer/niacin.html#behov-og-anbefalinger",
    "title": "Niacin, vitamin B3",
    "section": "Behov og anbefalinger",
    "text": "Behov og anbefalinger\nInntaket av niacin måles i niacinekvivalenter, NE, og tilsvarer hvor mye NAD vi kan produsere. Dette er fordi både preformet niacin og aminosyren tryptofan bidrar til NAD-nivåene våre. 1NE = 1mg niacin = 60mg tryptofan. Tryptofan har likevel en mye lavere biotilgjengelighet enn preformet niacin, siden denne aminosyren først og fremst brukes i proteinsyntesen, til og med når det foreligger en niacinmangel.\nDe norske anbefalingene ligger i området rundt 10-20NE/dag. Dette tilsvarer mengden du får i deg fra ca. 100g kyllingfilet, 100g peanøtter, 150g makrell eller 150g svinekoteletter."
  },
  {
    "objectID": "artikler/naeringsstoffer/niacin.html#mangeltilstander",
    "href": "artikler/naeringsstoffer/niacin.html#mangeltilstander",
    "title": "Niacin, vitamin B3",
    "section": "Mangeltilstander",
    "text": "Mangeltilstander\nNiacinmangel gir sykdommen pellagra, som kjennetegnes ved de fire D’ene: Dermatitt (pigmenterte utslett), diaré, demens og død. Andre symptomer er angst/depresjon, søvnløshet, desorientering og hallusinasjoner. Dermatitt er vanligvis det første symptomet som oppstår, og på italiensk betyr pellagra grov hud.\nFordi niacin er med å stabilisere DNA og regulere gentranskripsjon, antas det at en mangel kan være med å øke risikoen for kreft og andre sykdommer assosiert med skader på DNA. Se mer om dette i neste avsnitt.\nDet kan være mange årsaker til mangel. For eksempel er omdanningen av tryptofan til niacin avhengig av flere andre næringsstoffer, og mangel på ett eller flere av disse kan resultere i niacinmangel. Utilstrekkelig inntak av B6 kan også trigge niacinmangel. Den vanligste årsaken til mangel er imidlertid dårlig tilgang på mat og dårlig proteinkvalitet."
  },
  {
    "objectID": "artikler/naeringsstoffer/niacin.html#niacin-og-sykdom",
    "href": "artikler/naeringsstoffer/niacin.html#niacin-og-sykdom",
    "title": "Niacin, vitamin B3",
    "section": "Niacin og sykdom",
    "text": "Niacin og sykdom\nDet er mange potensielle bruksområder for niacin ved ulike sykdommer, og dette er et felt det forskes mye på.\nNiacin har lenge vært brukt terapeutisk for å redusere problematikk rundt hyperlipidemi og å redusere dødeligheten av ateroskleroserelaterte slag og infarkt. Høydose nikotinsyre øker HDL, samtidig som det reduserer triglyserider, LDL og VLDL. Noe av denne effekten kan skyldes at nikotinsyre binder til reseptorer som vanligvis bindes av ketonlegemer. Dette utløser en såkalt flush-respons, som er forbundet med korrigering av dyslipidemier. Nikotinamid binder ikke til disse reseptorene, og har heller ikke denne effekten. Dette er ikke forbundet med noen negative effekter. Alle mekanismene for hvordan dette fungerer er ikke kartlagt, og det forskes på dette. Man antar at mange ulike mekanismer bidrar, deriblant binding til de nevnte reseptorene, samt produksjon av prostaglandiner som virker på de samme reseptorene som ulike medikamenter.\nKreft er et resultat av DNA-skade, og NAD er viktig for reparasjon av disse skadene samt å regulere celledød. Kreftceller har et skyhøyt forbruk av glukose og dermed også et stort forbruk av NAD som er nødvendig for glykolysen. Det er uvisst om tilskudd av niacin kan hjelpe ved enkelte kreftformer.\nNerveceller krever mye energi, og mye av denne energien kommer fra glukose. Derfor er også NAD-behovene høye i disse cellene, noe som setter niacin i sammenheng med en rekke nevrodegenerative sykdommer som Alzheimer, Huntington, Parkinson, ALS, og MS. Hvorvidt niacin spiller en rolle i utviklingen eller behandlingen av disse sykdommene gjenstår å se, men grunnet NADs effekter på blodlipidene samt viktighet i glukosemetabolismen så er det et spennende felt som det forskes mye på.\nVed autoimmune sykdommer er IDO kostant aktivert, noe som kan gi symptomer på niacinmangel."
  },
  {
    "objectID": "artikler/naeringsstoffer/niacin.html#kan-vi-få-for-mye",
    "href": "artikler/naeringsstoffer/niacin.html#kan-vi-få-for-mye",
    "title": "Niacin, vitamin B3",
    "section": "Kan vi få for mye?",
    "text": "Kan vi få for mye?\nDet er mulig å få i seg for mye niacin, men dette kan bare skje ved farmakologisk store doser, og bivirkningene kan blant annet være rødming, diaré, forstoppelse, svimmelhet, oppblåsthet og oppkast. I verste fall kan det medføre leversvikt.\nDet er ikke mulig å få i seg skadelige doser via kosten!"
  },
  {
    "objectID": "artikler/naeringsstoffer/niacin.html#gode-kilder",
    "href": "artikler/naeringsstoffer/niacin.html#gode-kilder",
    "title": "Niacin, vitamin B3",
    "section": "Gode kilder",
    "text": "Gode kilder\nHovedkildene til niacin i kosten er kjøtt, fisk og nøtter. Meieriprodukter og egg inneholder lite niacin, men mye tryptofan, noe som gjør at også disse matvarene kan regnes som gode kilder."
  },
  {
    "objectID": "artikler/naeringsstoffer/niacin.html#aktuelt-om-niacin",
    "href": "artikler/naeringsstoffer/niacin.html#aktuelt-om-niacin",
    "title": "Niacin, vitamin B3",
    "section": "Aktuelt om niacin",
    "text": "Aktuelt om niacin\n\nDet er gjort en del forskning på hvorvidt aktivering av SIRT1 er årsaken til at kalorirestriksjon har vist å øke levealderen hos forskningsdyr.\nDyremodeller indikerer at aktivering av ulike sirtuiner kan være nyttig i behandlingen av diabetes og nevrodegenerering.\nMus som mangler CD38-enzymet har kronisk høye NAD-nivåer. Disse har økte energinivåer, og blir ikke overvektige på tross av høyt energiinntak. De imidlertid mer utsatt for infeksjoner ettersom CD38 er viktig for immunfunksjon.\nVi har høyt uttrykk av CD38 i hjernen, noe som gjør at det antas at det kan spille en rolle for funksjonen her. Dette er et område det forskes på.\n\nArtikkelen er sist oppdatert juli 2013"
  },
  {
    "objectID": "artikler/naeringsstoffer/protein.html",
    "href": "artikler/naeringsstoffer/protein.html",
    "title": "Protein",
    "section": "",
    "text": "Tilbake til artikkelserien om næringsstoffene\nProteiner er et av de energigivende makronæringsstoffene, og inneholder 4kcal per gram. De har likevel sin hovedfunksjon som kroppens byggestener, og inngår i alle kroppens celler. Ved siden av å bygge opp kroppen, er proteiner med å regulere mange kroppslige funksjoner i form av enzymer og peptidhormoner, samt at aminosyrer er forløpere for neurotransmittere som overfører nervesignaler.\nProteiner er bygget opp av aminosyrer. Felles for alle aminosyrer er at de er bygget opp av atomene karbon, hydrogen, oksygen og nitrogen, og enkelte aminosyrer inneholder også svovel. Alle aminosyrer er bygget opp rundt et sentralt karbonatom. I den ene enden finner vi en aminogruppe, som inneholder nitrogen, mens vi i den andre enden finner en karboksylsyre-gruppe. Det som skiller aminosyrene fra hverandre, er den siste gruppen som er festet på karbonatomet, den funksjonelle gruppen.\nAminosyre med aminogruppe, sentralt karbonatom, karboksylgruppe og funksjonell gruppe (R)\nDet finnes mange molekyler som kan kategoriseres som aminosyrer, men bare 20 er direkte inkorporert i våre proteiner. Av disse 20 er åtte såkalte essensielle aminosyrer, noe som betyr at vi må få de gjennom kostholdet. Ytterligere fire aminosyrer er såkalt betinget essensielle, noe som vil si at vi under visse omstendigheter er avhengig av å få disse i oss gjennom kostholdet. De resterende åtte aminosyrene er ikke-essensielle, noe som betyr at vi ikke er avhengig av å få de gjennom kosten. Kroppen kan lage disse selv ved å bygge om andre aminosyrer.\nStrukturen til et protein er delt inn i primærstruktur (rekkefølgen på aminosyrene), sekundærstruktur (lokale strukturer som dannes inni proteinet), tærtiær struktur (den tredimensjonale formen til proteinet) og kvaternærstruktur (strukturen som oppstår når flere proteiner foldes sammen i et kompleks). Det er den totale strukturen som gir proteinet sine egenskaper, og dersom denne endres, kan proteinet miste sin funksjon.\nAminosyrene er bundet sammen med peptidbindinger, og antallet aminosyrer i kjeden avgjør om det klassifiseres som et dipeptid (2), tripeptid (3), polypeptid eller et protein. Når det snakkes om peptider, er det normalt sett snakk om proteiner.\nHvor mye protein som er gunstig å spise er det litt uenighet om. Vi har et absolutt minimumsbehov, men mange mener at vi med fordel kan spise mer. Andre vil igjen peke på at et stort inntak kan ha negative konsekvenser for blant annet nyrene."
  },
  {
    "objectID": "artikler/naeringsstoffer/protein.html#opptak",
    "href": "artikler/naeringsstoffer/protein.html#opptak",
    "title": "Protein",
    "section": "Opptak",
    "text": "Opptak\nOpptaket av proteiner er avhengig av at proteinene brytes ned til enkle aminosyrer. Fordøyelsen av proteiner starter i magesekken, der det sure miljøet bidrar til at proteinene denatureres (tertiærstrukturen brytes ned), og enzymet pepsin begynner å spalte opp polypeptidene. Aminosyrer i magesekken stimulerer bukspyttkjertelen til å produsere fordøyelsesenzymer.\nNår peptidene kommer ned i tynntarmen, kommer de i kontakt med fordøyelsesenzymene fra bukspyttkjertelen, som aktiveres av et enzym som sitter i tarmveggen. Disse enzymene spalter peptidene på ulike steder, slik at vi sitter igjen med frie aminosyrer og noen di- og tripeptider. Disse tas opp i tarmcellene via spesifikke transportproteiner.\nVi kjenner til mange forskjellige transportproteiner som er ansvarlige for opptaket av forskjellige aminosyrer. Di- og tripeptider tas opp via en peptidtransporter, og disse spaltes inne i tarmcellene før aminosyrene sendes videre. Dersom større peptider eller hele proteiner tas opp i tarmcellene, kan dette gi utgangspunkt for utvikling av allergier.\nAminosyrene transporteres fritt i blodet til leveren, som styrer hva som skjer videre. Transamineringsreaksjoner er prosesser der aminosyrer omdannes til andre aminosyrer etter behov. Frie aminosyrer sendes ut i blodbanen, og transporteres til kroppens ulike celler, der de tas opp og brukes i produksjonen av nye proteiner."
  },
  {
    "objectID": "artikler/naeringsstoffer/protein.html#funksjoner",
    "href": "artikler/naeringsstoffer/protein.html#funksjoner",
    "title": "Protein",
    "section": "Funksjoner",
    "text": "Funksjoner\nProteiner er involvert i de aller fleste prosessene i kroppen vår. Aminosyrene vi tar opp fra maten vi spiser brukes til å bygge opp proteiner, og oppskriften på de ulike proteinene finner vi i arvematerialet vårt. Genene våre uttrykker mellom 150-200 000 ulike proteiner, som har ulike funksjoner:\n\nOppbygging av muskulatur, bindevev, sener, hud, hår, negler\nTransport av oksygen og næringsstoffer i blodet. F.eks. lipoproteiner som frakter fettstoffer.\nTransportproteiner som frakter stoffer inn og ut av celler.\nImmunrespons\nEnzymatiske reaksjoner (enzymer er proteiner)\nPeptidhormoner som insulin, glukagon og veksthormon er proteiner\nNevrotransmittere som serotonin og dopamin lages av aminosyrer, og konsentrasjonen av de ulike aminosyrene i hjernen er med å avgjøre hvilke neurotransmittere som produseres.\n\nOppbygging og nedbryting av proteiner skjer kontinuerlig, og hovedkilden vår til aminosyrer er gjenbruk av kroppsprotein. Daglig vil omtrent 250g protein brytes ned, og mesteparten av disse aminosyrene vil brukes til nydanning av proteiner.\nOppbygging av proteiner skjer slik:\nDNA transkriberes til RNA inni cellekjernen. RNA transporteres deretter ut av kjernen og binder til ribosomene, der proteinsyntesen foregår. RNA inneholder oppskriften på det proteinet som skal produseres, og de ulike aminosyrene hektes på i riktig rekkefølge.\nAminosyrer kan brytes ned og brukes som energi. Når en aminosyre brytes ned står vi igjen med to deler, et karbonskjelett og aminogruppen. Aminogruppen vil fraktes til leveren og omdannes til urea, som skilles ut i urinen. Karbonskjelettet kan enten oksideres og gå inn i sitronsyresyklusen som substrat i energiproduksjonen, eller det kan være utgangspunkt for nydanning av glukose (glukogene aminosyrer) eller fettsyrer (ketogene aminosyrer).\nNår folk snakker om at man tisser ut overskuddsprotein, så er det denne prosessen de egentlig snakker om, der det kan måles nitrogen i urinen.\nLes mer om proteinmetabolismen.\nForskjellen mellom syntese og nedbrytning av proteiner avgjør om vi vokser eller ikke, og dette måles ved nitrogenbalansen. Dersom mer nitrogen skilles ut enn det vi tar opp, er vi i negativ nitrogenbalanse, noe som betyr at vi bryter ned kroppsprotein. Omvendt, dersom vi er i positiv nitrogenbalanse, bygger vi opp kroppsprotein."
  },
  {
    "objectID": "artikler/naeringsstoffer/protein.html#behov-og-anbefalinger",
    "href": "artikler/naeringsstoffer/protein.html#behov-og-anbefalinger",
    "title": "Protein",
    "section": "Behov og anbefalinger",
    "text": "Behov og anbefalinger\nMinimumsbehovet for protein er den mengden som skal til for å dekke nitrogentapet, som først og fremst skjer gjennom urinen. Nitrogen utgjør i gjennomsnitt ca 16% av vekten til aminosyrene, så ved å måle hvor mye nitrogen som skilles ut, kan vi ved å gange med en faktor på 6,25 finne ut hvor mye protein vi bør få i oss. Dette avhenger såklart av kroppsvekten, da en større kropp krever mer protein for vedlikehold og opprettholdelse av kroppsvev.\nMinimumsbehovet er beregnet til 0,8g/kg kroppsvekt. I anbefalingene er det lagt inn en sikkerhetsmargin, slik at anbefalt inntak er 1,2g/kg kroppsvekt. For folk som er aktive, øker proteinbehovet, og anbefalingene er derfor høyere (opp mot 2g/kg for unge idrettsutøvere i vekst).\nBehovene for essensielle aminosyrer utgjør i underkant av 20% av det totale behovet, så ved å inkludere noen kilder til fullverdig protein daglig så vil du dekke dette uten problemer.\nDet er lite hensiktsmessig å anbefale proteinmengde som prosentandel av energiinntaket, da behovet avgjøres av kroppsmasse og aktivitetsnivå. Dersom energiinntaket er lavt (slanking), vil andelen protein være høyere, da behovet er det samme. På samme måte vil vi trenge en lavere prosentandel protein ved et høyt energiinntak.\nDe norske anbefalingene er at protein bør utgjøre 10-20% av energiinntaket, noe som for de fleste er tilstrekkelig til å dekke minimumsbehovet. Ved et inntak på 2000kcal vil dette utgjøre 50-100g protein, og de fleste kosthold vil gi mer protein enn dette."
  },
  {
    "objectID": "artikler/naeringsstoffer/protein.html#proteinkvalitet",
    "href": "artikler/naeringsstoffer/protein.html#proteinkvalitet",
    "title": "Protein",
    "section": "Proteinkvalitet",
    "text": "Proteinkvalitet\nEn annen ting som er viktig å ta hensyn til ved proteininntak, er proteinkvaliteten. Dette er først og fremst knyttet til innholdet av aminosyrer, fortrinnsvis de essensielle aminosyrene. Dersom det oppstår mangel på en bestemt aminosyre, vil hele proteinsyntesen stoppe opp, og vi vil bli syke.\nProteinkilder blir beskrevet som fullverdige dersom de inneholder alle de essensielle aminosyrene i tilstrekkelige mengder. Gullstandarden for proteinkvalitet er morsmelk, og den matvaren som kommer nærmest denne er egg."
  },
  {
    "objectID": "artikler/naeringsstoffer/protein.html#essensielle-aminosyrer",
    "href": "artikler/naeringsstoffer/protein.html#essensielle-aminosyrer",
    "title": "Protein",
    "section": "Essensielle aminosyrer",
    "text": "Essensielle aminosyrer\nNoen aminosyrer er viktigere enn andre, og disse kalles essensielle aminosyrer. Disse er essensielle fordi vi ikke kan lage de selv, og derfor må få de via kostholdet. Mangelfullt inntak kan føre til at proteinsyntesen stopper opp, og det ønsker vi ikke!\nI utgangspunktet har vi 8 av disse essensielle aminosyrene, og de er Valin, Isoleucin, Leucin, Lysin, Metionin, Fenylalanin, Treonin og Tryptofan. En enkel huskeregel får vi hvis vi tar forbokstaven i disse. Da får vi setningen VILL Med FeTT.\nResten av aminosyrene (Alanin, Arginin, Aspartat, Aspargin, Cystein, Glutamat, Glutamin, Glycin, Histidin, Prolin, Serin og Tyrosin) er i utgangspunktet ikke essensielle. Kroppen kan bygge en aminosyre om til en annen, og alle disse kan vi lage selv. Noen av disse er imidlertid essensielle i enkelte situasjoner, og kalles derfor betinget essensielle. Dette gjelder f.eks. tyrosin, som med mangelfullt inntak av fenylalanin (som er nødvendig for syntesen) blir essensiell. Cystein kan bli essensiell ved mangel på metionin eller problemer i metabolismen av denne. Småbarn har begrenset mulighet til å lage arginin og histidin, så disse er essensielle for de minste.\nNoen av de essensielle aminosyrene er såkalte forgreinede aminosyrer, BCAA (branched-chained amino acids). Dette gjelder valin, isoleucin og leucin. Disse finnes i større mengder i muskelvev."
  },
  {
    "objectID": "artikler/naeringsstoffer/protein.html#mangeltilstander",
    "href": "artikler/naeringsstoffer/protein.html#mangeltilstander",
    "title": "Protein",
    "section": "Mangeltilstander",
    "text": "Mangeltilstander\nMangel på protein er alvorlig, og mangel på aminosyrer kan føre til redusert vekst og over tid tap av kroppsvekt, spesielt i form av muskeltap. Vi har ikke proteinlagre i kroppen, så ved utilstrekkelig inntak må muskelmasse brytes ned for å frigjøre aminosyrer som kan brukes til å opprettholde viktige funksjoner.\nProteinmangel er ofte et resultat av generell energimangel. Protein Energy Malnutrition, PEM, er en sykdomsgruppe som ikke er helt uvanlig i utviklingsland der tilgangen på mat, spesielt mat med god proteinkvalitet, ikke er så god. PEM kan være primær, der utilstrekkelig matinntak er årsaken, eller sekundær, der det er et resultat av andre sykdommer som fører til lavt matinntak."
  },
  {
    "objectID": "artikler/naeringsstoffer/protein.html#kan-vi-få-for-mye",
    "href": "artikler/naeringsstoffer/protein.html#kan-vi-få-for-mye",
    "title": "Protein",
    "section": "Kan vi få for mye?",
    "text": "Kan vi få for mye?\nAlt protein vi får i oss som er over behovet, vil brytes ned og gå inn i energimetabolismen. I denne prosessen vil mye nitrogen skilles ut over nyrene, og store mengder kan på sikt være negativt for nyrene. Da skal det imidlertid svært store mengder til. Det er ikke vist negative effekter på nyrene ved inntak opp til 3g/kg, noe som er vanskelig å oppnå, selv med bruk av tilskudd.\nTilskudd av enkelte aminosyrer kan gi negative effekter, men dette gjelder ikke alle aminosyrene.\nFøllings sykdom, eller fenylketonuria, er en sykdom som gir nedsatt toleranse for aminosyren fenylalanin og økt utskillelse i urinen. Dette er en essensiell aminosyre, som også er forløper for aminosyren tyrosin (som i dette tilfellet blir essensiell). Søtningsmiddeletaspartam inneholder fenylalanin, så mennesker med denne sykdommen bør unngå aspartam."
  },
  {
    "objectID": "artikler/naeringsstoffer/protein.html#gode-kilder",
    "href": "artikler/naeringsstoffer/protein.html#gode-kilder",
    "title": "Protein",
    "section": "Gode kilder",
    "text": "Gode kilder\nPå verdensbasis er korn den største kilden til protein. Dette er ikke fordi korn inneholder spesielt mye protein, men fordi vi får i oss så store mengder av denne matvaren. Korn er imidlertid ikke en kilde til fullverdig protein, så vi er derfor avhengig av å kombinere korn med andre matvarer for å dekke behovet.\nKilder til fullverdig protein er egg, kjøtt, fisk, meieriprodukter og soya. Ved hyppig inntak av disse matvarene trenger du ikke å bekymre deg for å dekke minimumsbehovet."
  },
  {
    "objectID": "artikler/naeringsstoffer/protein.html#aktuelt-om-protein",
    "href": "artikler/naeringsstoffer/protein.html#aktuelt-om-protein",
    "title": "Protein",
    "section": "Aktuelt om protein",
    "text": "Aktuelt om protein\nProtein har vist seg å gi en høyere metthetsfølelse per kalori enn de andre energigivende næringsstoffene. Et økt inntak kan derfor være hensiktsmessig dersom man ønsker å redusere energiinntaket.\nDen termiske effekten av protein, hvor mye energi som kreves for å fordøye og metabolisere næringsstoffet, er mye høyere enn for karbohydrater og fett. Et høyt proteininntak vil derfor øke energiforbruket noe.\n\nØkt inntak av fiskeprotein gir økt mengde brunt fettvev, sier forsker Lise Madsen\nKan bioaktive peptider være viktig for proteinkvaliteten?"
  },
  {
    "objectID": "artikler/naeringsstoffer/riboflavin.html",
    "href": "artikler/naeringsstoffer/riboflavin.html",
    "title": "Riboflavin, vitamin B2",
    "section": "",
    "text": "Tilbake til artikkelserien om næringsstoffene\nDet andre av de åtte B-vitaminene er Riboflavin, også kjent som vitamin B2. B-vitaminene er vannløselige, så vi er avhengig av et kontinuerlig inntak av disse for å opprettholde god helse. Disse vitaminene er i stor grad involvert i kroppens energimetabolisme, som kofaktorer til viktige enzymer.\nRiboflavin er grunnformen av vitaminet, mens de aktive formene er FMN (Flavin adenin mononukleotid) og FAD (Flavin adenin dinukleotid). Vi har ingen spesifikke lagre av dette vitaminet, men det finnes i de fleste celler bundet til proteiner, såkalte flavoproteiner."
  },
  {
    "objectID": "artikler/naeringsstoffer/riboflavin.html#opptak",
    "href": "artikler/naeringsstoffer/riboflavin.html#opptak",
    "title": "Riboflavin, vitamin B2",
    "section": "Opptak",
    "text": "Opptak\nRiboflavin, FMN og FAD fra maten tas opp i tynntarmen via et natriumavhengig transportprotein. Fra tarmcellene sendes riboflavin til leveren gjennom portåren, en blodåre som går fra tarmen til leveren. Fra leveren sendes riboflavin ut i blodet, og fraktes sammen med immunoglobuliner eller albumin, og tas aktivt opp i målcellene gjennom spesifikke transportproteiner.\nI målcellen omdannes riboflavin til de aktive formene FMN og FAD. Denne omdanningen skjer i alle vev, men spesielt mye omdannes i tarmen, leveren, hjertet og nyrene."
  },
  {
    "objectID": "artikler/naeringsstoffer/riboflavin.html#funksjoner",
    "href": "artikler/naeringsstoffer/riboflavin.html#funksjoner",
    "title": "Riboflavin, vitamin B2",
    "section": "Funksjoner",
    "text": "Funksjoner\nFMN og FAD er koenzymer for mange enzymer, og har som oppgave å overføre hydrogenatomer. Funksjoner som er avhengig av dette vitaminet er blant annet energiproduksjon i elektrontransportkjeden og regulering/modifisering av andre B-vitaminer (B6, niacin, folat og B12).\nSiden riboflavin er involvert i energimetabolismen er det også nødvendig for hjernefunksjon, da energiproduksjonen i hjernen bruker de samme reaksjonsveiene.\nRiboflavin er også involvert i antioksidantforsvaret, som kofaktor for enzymet glutation reduktase, som gjendanner den sterke antioksidanten glutation etter bruk."
  },
  {
    "objectID": "artikler/naeringsstoffer/riboflavin.html#behov-og-anbefalinger",
    "href": "artikler/naeringsstoffer/riboflavin.html#behov-og-anbefalinger",
    "title": "Riboflavin, vitamin B2",
    "section": "Behov og anbefalinger",
    "text": "Behov og anbefalinger\nI motsetning til situasjonen med thiamin, øker ikke behovet for riboflavin ved økt energiinntak. Dette skyldes at vitaminet resirkuleres og kan brukes igjen. Ved negativ nitrogenbalanse (ikke tilstrekkelig proteininntak), øker utskillelsen, og dermed behovet. Behovet reflekterer den mengden som blir skilt ut i urinen daglig.\nDe norske anbefalingene ligger rundt 1,5mg/dag, med litt variasjoner etter kjønn og alder. Dette tilsvarer innholdet i ca. 200g egg (3-4 stk), 1L melk (alle typer), 100g brunost eller 300g makrell."
  },
  {
    "objectID": "artikler/naeringsstoffer/riboflavin.html#mangeltilstander",
    "href": "artikler/naeringsstoffer/riboflavin.html#mangeltilstander",
    "title": "Riboflavin, vitamin B2",
    "section": "Mangeltilstander",
    "text": "Mangeltilstander\nMangel på riboflavin kan oppstå ved malabsorbsjon i tarmen eller høyt alkoholinntak. Andre årsaker til mangel kan være et utilstrekkelig energiinntak (f.eks. ved anorexi), diaré eller infeksjonssykdommer. Hovedårsaken til riboflavinmangel i verden i dag er matmangel eller dårlige lagringsforhold (vitaminet ødelegges/forsvinner), og er derfor spesielt utbredt i enkelte U-land.\nSymptomer på mangel er sår hals, samt hevelser i slimhinnene i munnen/halsen. Rødhet og kløe, spesielt på hud som inneholder mye talgkjertler, som øyelokk og rundt nesen. Sår i munnvikene og oppssvulmet tunge er andre symptomer som kan oppstå."
  },
  {
    "objectID": "artikler/naeringsstoffer/riboflavin.html#kan-vi-få-for-mye",
    "href": "artikler/naeringsstoffer/riboflavin.html#kan-vi-få-for-mye",
    "title": "Riboflavin, vitamin B2",
    "section": "Kan vi få for mye?",
    "text": "Kan vi få for mye?\nOpptaket av riboflavin er nøye regulert, og et eventuelt overskudd skilles effektivt ut over nyrene. Det er ingen kjente toksiske effekter av dette vitaminet."
  },
  {
    "objectID": "artikler/naeringsstoffer/riboflavin.html#gode-kilder",
    "href": "artikler/naeringsstoffer/riboflavin.html#gode-kilder",
    "title": "Riboflavin, vitamin B2",
    "section": "Gode kilder",
    "text": "Gode kilder\nRiboflavin finnes i de fleste plante- og dyreceller. Gode kilder er egg, kjøtt, fet fisk, lever og meieriprodukter. Vitaminet er veldig sensitivt for lys, noe som er en av grunnene til at melk oppbevares i kartonger og ikke flasker. En del forsvinner også i kokevann."
  },
  {
    "objectID": "artikler/naeringsstoffer/riboflavin.html#aktuelt-om-riboflavin",
    "href": "artikler/naeringsstoffer/riboflavin.html#aktuelt-om-riboflavin",
    "title": "Riboflavin, vitamin B2",
    "section": "Aktuelt om Riboflavin",
    "text": "Aktuelt om Riboflavin\n\nRiboflavin tilsettes i mat som et gult fargestoff, og har e-nummer E101."
  },
  {
    "objectID": "artikler/naeringsstoffer/sink.html",
    "href": "artikler/naeringsstoffer/sink.html",
    "title": "Sink",
    "section": "",
    "text": "Tilbake til artikkelserien om næringsstoffene\nSink har atomnummer 30, og regnes som et sporelement. Omtrent 10% av proteinene i kroppen vår er avhengig av sink for å formes som de skal og dermed fungere. Sink inngår i over 100 enzymer som blant annet påvirker omsetningen av næringsstoffer, cellevekst, reproduksjon, immunforsvar, sårheling og hormonproduksjon, og er derfor essensielt i alle dyre- og planteceller. Globalt har WHO estimert at rundt halvparten av verdens befolkning har suboptimal sinkstatus, og dette sporstoffet er et av de fire store satsingsområdene når det gjelder spesifikk feilernæring.\nSink foreligger vanligvis som et divalent kation, Zn2+, og er det mest utbredte sporelementet intracellulært. I kroppen finner vi sink i størst grad i skjelettmusklene og beinvevet, og det totale innholdet er omtrent 1,5g hos kvinner og 2,5g hos menn."
  },
  {
    "objectID": "artikler/naeringsstoffer/sink.html#opptak",
    "href": "artikler/naeringsstoffer/sink.html#opptak",
    "title": "Sink",
    "section": "Opptak",
    "text": "Opptak\nOpptak av sink skjer i hele tynntarmen. Aktivt opptak av sink til tarmcellene skjer gjennom transportproteinet Zip4, og mengden Zip4 er høyest lengst oppe i tarmen noe som gjør at opptaket er høyest her. Sink kan også absorberes passivt ved paracellulær transport (mellom tarmcellene). Konsentrasjonen av sink i tarmene etter et måltid er høyere enn den er inne i tarmcellene, noe som gjør at mineralet passivt diffunderer inn i cellene og ikke motsatt vei. Det passive opptaket er av naturlige årsaker også høyest i begynnelsen av tynntarmen, siden konsentrasjonene av sink vil være høyest her. Ved lavt inntak vil de aktive transportmekanismene dominere, mens de passive vil ha mer å si når inntaket øker. Nøyaktig hvordan absorbsjonen av sink reguleres er det forsket mye på, men foreløpig er dette ikke godt forstått. Det er identifisert en rekke sinktransportere, og disse er klassifisert i to familier; ZnT (10 kjente) og Zip (14 kjente). Disse befinner seg i ulike vev, både i cellemembraner og inne i selve cellene, og er involvert i hvordan sink transporteres og fordeler seg i kroppen. Generelt er Zip-proteinene involvert i opptak av sink til celler og ulike deler inne i cellene, mens ZnT-proteinene transporterer mineralet motsatt vei.\nInni tarmcellene bindes sink til molekylet metallothionein, som regulerer hvor mye som fraktes videre til blodet. Fra tarmcellene fraktes sink over i portåren, og transporteres til leveren. I blodet finner vi sink hovedsakelig bundet til albumin, og noe er også bundet til α2-makroglobulin. Konsentrasjonen av sink i blodets plasma er lav, og innholdet i de røde blodcellene er mye høyere. Hemolyse av disse kan derfor være et kraftig forstyrrende element ved analyser av sinkinnholdet i blod.  Spesifikke sinktransportere fører sink inn i målcellene. Inne i cellene kan sink enten bindes til metallothionein, som sørger for at mineralet fanges inne i cellen, det kan brukes til sinkavhengige prosesser eller det kan passere ut i blodet igjen.\nPer i dag kjenner vi ikke til noen spesifikke sinklagre som skal bidra til å opprettholde likevekt over lenger tid. Spiser vi for lite sink så vil symptomene på sinkmangel oppstå ganske raskt. Hovedsakelig reguleres sinkhomeostasen ved å øke eller redusere opptaket. Spiser vi lite sink vil vi absorbere en større andel enn dersom vi spiser mye sink, og utskillelsen i avføringen vil dermed også følge inntaket. Dette reguleres muligens ved å endre uttrykket av sinktransporterne, og det er blant annet observert at høyt inntak av sink vil nedregulere uttrykket av Zip4 i tarmcellene, slik at den aktive absorbsjonen reduseres. Når intracellulært sink øker så vil transportproteiner som transporterer sink ut fra cellene (sånn som ZnT-1) oppreguleres, noe som bidrar til å øke utskillelsen.\nNår vi spiser et måltid vil vi skille en del endogent sink ut i tarmen, både i bukspyttet og gallen. Dette sinket er tilgjengelig for å absorberes igjen, eller det kan skilles ut i avføringen. Sink som er bundet til metallothionein i tarmcellene vil skilles ut fra kroppen i avføringen når tarmcellene dør. Kroppens opptak av sink er sterkt, homeostatisk regulert, og et økt inntak vil føre til økt konsentrasjon i avføringen og motsatt. Normalt skiller vi ut svært lite gjennom urinen, men under katabole forhold kan dette øke."
  },
  {
    "objectID": "artikler/naeringsstoffer/sink.html#funksjoner",
    "href": "artikler/naeringsstoffer/sink.html#funksjoner",
    "title": "Sink",
    "section": "Funksjoner",
    "text": "Funksjoner\nSink utfører sin funksjon via ulike proteiner, og det er identifisert over 3000 mulige sinkproteiner i mennesket. Sink inngår i mange enzymer, og er essensielt i prosesser som genregulering, hormonfunksjon, metabolisme av næringsstoffer, vekst og vedlikehold, reproduksjon og immunfunksjon. Sink har en strukturell funksjon i små proteiner, og sørger for at de folder seg korrekt ved å danne såkalte sink-fingre.\nVi kan dele sinks funksjoner inn i følgende kategorier: katalytiske, strukturelle og regulatoriske.\nKatalytiske funksjoner\nVi kjenner til over 50 unike, sinkholdige enzymer, og da regner man bare med enzymer som mister sin funksjon dersom sink fjernes. Dette inkluderer enzymer innenfor alle de internasjonalt bestemte enzymklassene, noe som sier at disse er involvert i et bredt spekter av reaksjoner. Eksempler på slike enzymer er RNA polymerase, som er sentral i RNA-syntesen og karbonisk anhydrase, som er sentral i syre-base-reguleringen.\nStrukturelle funksjoner\nProteiner må foldes riktig for å kunne utføre sine oppgaver. Sink bidrar til denne foldingen, ved å være med å danne strukturer kalt sink-fingre. Det er funnet over 2500 kodinger for sink-fingre i menneskets DNA.\nRegulatoriske funksjoner\nSinkfingrene er med å mediere et proteins interaksjoner med andre proteiner, DNA, RNA eller lipider. Sink inngår i mange reseptorer, som er involvert i reseptor-mediert signaloverføring. Blant annet immunsystemets T-celler har reseptorer som inneholder sink. Transkripsjonsfaktorer er faktorer som binder til DNA og er med å regulere hvilke gener som uttrykkes, og disse inneholder ofte en eller flere sinkfingre som bidrar til at de binder til spesifikke steder på DNA. Dette gjelder blant annet kjernereseptorene til A- og D-vitamin. Også enzymer involvert i reparasjon av DNA og regulering av cellesyklus og celledød er i mange tilfeller sinkavhengige.\nNervesystemet inneholder mye sink, spesielt i presynaptiske vesikler, og man tror at sink er sentralt i reguleringen av nervesignaler."
  },
  {
    "objectID": "artikler/naeringsstoffer/sink.html#behov-og-anbefalinger",
    "href": "artikler/naeringsstoffer/sink.html#behov-og-anbefalinger",
    "title": "Sink",
    "section": "Behov og anbefalinger",
    "text": "Behov og anbefalinger\nBehovet for sink beregnes utifra hvor mye som skilles ut hver dag. Det finnes ingen pålitelige målinger som kan si noe om sinkstatus hos enkeltindividet, noe som gjør det vanskelig å sette korrekte anbefalinger.\nDe norske anbefalingene bygger på WHO sine anbefalinger, og er ca 10mg/dag, noe som tilsvarer mengden du får i deg ved å spise ca 150g storfekjøtt, 200g cashewnøtter eller 500g bønner."
  },
  {
    "objectID": "artikler/naeringsstoffer/sink.html#mangeltilstander",
    "href": "artikler/naeringsstoffer/sink.html#mangeltilstander",
    "title": "Sink",
    "section": "Mangeltilstander",
    "text": "Mangeltilstander\nNivåene av sink i blodet er sterkt homeostatisk regulert, men langvarig lavt inntak vil etterhvert føre til at nivåene synker slik at vi utvikler hyposinkemi. Sinkmangel har flere kjente symptomer, deriblant hemming av vekst, nedsatt immunforsvar, dårlig sårheling og nedsatt apetitt. Funksjonen til steroidehormonene vil nedjusteres, og glukosetoleransen og fettmetabolismen vil også svekkes. Den foreløpige forståelsen for sinkmangel er basert på hvordan folk reagerer på tilskudd av sporelementet.\nSink har direkte effekter på hormoner som styrer celledeling og matinntak, f.eks. Insulinlignende vekstfaktor (IGF) og leptin, og dette kan være med å forklare hvorfor en mangel kan hemme vekst. IGF stimulerer til celledeling og hemmer apoptosen (programmert celledød). Det er diskutert hvorvidt redusert vekst skyldes sinkmangelen i seg selv eller om det er en konsekvens av nedsatt matinntak. En forklaring er at vekst nedreguleres for å spare sink til viktige metabolske prosesser, og dette støttes ved at forsøksdyr som får tilstrekkelig tilførsel av sink vokser mer enn de som ikke gjør det til tross for at matinntaket ellers er likt. Nedsatt matinntak spiller selvfølgelig en rolle, men det forklarer ikke veksthemmingen alene.\nImmunforsvaret inneholder mange sinkavhengige strukturer, og mangel på sink kan føre til at parasittiske eller mikrobielle infeksjonsagenter ikke blir drept, men heller kan utvikle seg. Sinkmangel stimulerer til programmert celledød i prosessen med å produsere nye immunceller. Det er blant annet observert redusert størrelse av tymus ved sinkmangel, som følge av atrofi av tymuscellene. Aktiviteten til immunceller er også avhengig av sink.\nGenerelt sett er det fem ulike årsaker til at man utvikler sinkmangel: Utilstrekkelig inntak, økt behov, malabsorbsjon, økte tap eller forstyrrelser i sinkmetabolismen. Disse kan oppstå alene eller i kombinasjoner. Malabsorbsjon som ved eksempelvis cøliaki, inflammatoriske tarmsykdommer, kort tarm eller infeksjoner i tarmsystemet (diaré) er sammen med økte tap i urinen den viktigste årsaken til mangel. I tillegg kan et kosthold som inneholder mye fytat redusere biotilgjengeligheten slik at vi ikke tar opp nok. Kronisk alkoholisme bidrar også. En sjelden genetisk sykdom, Acrodermatitis Enterohepatica, gir et defekt Zip4-protein, noe som hindrer opptak fra tarmen. Det er også indikasjoner på at enkelte fedmeoperasjoner kan bidra til sinkmangel.\nSinkmangel som følge av utilstrekkelig inntak er sjelden i Europa. Likevel kan mangel oppstå, spesielt hos unge (som har høyere behov), dersom inntaket av sink er lavt og dietten inneholder mye fytat. Ved hyppig diaré, kan opptaket reduseres betraktelig, og mangel kan oppstå. Marginal sinkmangel kan være vanskelig å oppdage, og grunnet mangelen på gode markører for sinkstatus er dette et ganske kontroversielt felt. Det er stor enighet om at plasmanivåene av sink er en dårlig markør for sinkstatus, ettersom denne ikke synker nevneverdig før sinkinntaket er så lavt at homeostasen ikke lenger kan opprettholdes. Derfor er dette en markør som kan avdekke alvorlig mangel, men ikke en mer marginal sinkstatus. Det er mulig at marginal mangel kan oppstå i perioder der sinkforbruket er høyt, som ved graviditet eller ved vekst."
  },
  {
    "objectID": "artikler/naeringsstoffer/sink.html#kan-vi-få-for-mye",
    "href": "artikler/naeringsstoffer/sink.html#kan-vi-få-for-mye",
    "title": "Sink",
    "section": "Kan vi få for mye?",
    "text": "Kan vi få for mye?\nSinkforgiftning som følge av inntak fra mat er svært sjelden. Symptomer på forgiftning er magesmerter, kvalme, oppkast og diaré. Kronisk forgiftning, som følge av bruk av kosttilskudd over lengre tid, kan gi nedsatt immunfunksjon og redusert HDL. Sink påvirker opptaket av kobber, og kobbermangel er den vanligste rapporterte bivirkningen av kronisk høyt sinkinntak. Den øvre grensen for inntak er satt til 40mg/dag for voksne.\nFor høye mengder sink er i praksis bare mulig ved stort inntak av syreholdig mat som har vært oppbevart i en galvanisert beholder (syren frigir sink fra beholderen), eller ved inntak av tilskudd. ZMA er et populært kosttilskudd som inneholder sink."
  },
  {
    "objectID": "artikler/naeringsstoffer/sink.html#gode-kilder",
    "href": "artikler/naeringsstoffer/sink.html#gode-kilder",
    "title": "Sink",
    "section": "Gode kilder",
    "text": "Gode kilder\nBiotilgjengeligheten til sink påvirkes i stor grad av andre bestanddeler i maten vi spiser. Komponenter som reduserer biotilgjengeligheten kan gjøre dette enten ved å binde seg til sink og danne komplekser som ikke absorberes, eller ved å konkurrere om absorbsjonsmekanismene. Fytat fra korn og belgfrukter er et eksempel på en forbindelse som kan binde til sink og hindre opptak. Oksalat (hvete, kaffe/te, soya, sjokolade, nøtter m.m.) er en annen forbindelse som reduserer opptaket av sink. Det er også kostholdsfaktorer som øker opptaket av sink, deriblant enkelte aminosyrer som kan binde seg til sink gjøre at det tas lettere opp.\nSink finnes i alle plante- og dyreceller, og dermed i all mat. Spesielt gode kilder til sink er skalldyr, kjøtt og fisk. Disse er regnet som spesielt gode kilder ettersom de ikke inneholder faktorer som reduserer opptaket samtidig som de er rike på aminosyrer som øker opptaket. I kornprodukter finner vi sink først og fremst i skallet, noe som gjør at fullkorn er en god kilde mens fint mel inneholder lite."
  },
  {
    "objectID": "artikler/naeringsstoffer/sink.html#aktuelt-om-sink",
    "href": "artikler/naeringsstoffer/sink.html#aktuelt-om-sink",
    "title": "Sink",
    "section": "Aktuelt om sink",
    "text": "Aktuelt om sink\n\nTilskudd av sink har vist seg å være effektivt mot akutt diaré, spesielt hos barn. En av mekanismene som ligger til grunn for diaré er at kloridioner skilles ut i tarmen, og disse trekker med seg væske som gir løs avføring. Cellestudier har vist at sink kan hemme tre av fire signalveier involvert i denne kloridutskillelsen, noe som gir en mekanistisk forklaring på hvorfor tilskudd hjelper.\nSinktransporterne kan også transportere andre stoffer, deriblant tungmetallet kadmium. Derfor er det plausibelt at sinkmangel kan øke risikoen for kadmiumtoksisitet. Kadmium får vi blant annet i oss gjennom sigarettrøyking, noe som tilsier at sinkstatus kan påvirke risikoen for sykdom hos røykere.\nEttersom fødselsdefektene som kommer som følge av sinkmangel er veldig like de som er antatt å skyldes alkoholbruk under svangerskapet, er det foreslått at alkoholindusert sinkmangel kan være mekanismen som ligger til grunn for dette.\nDiabetes kan øke urinutskillelsen av sink, og hyposinkemi er et vanlig funn hos diabetikere. Det er imidlertid ikke funnet noen fordelaktige effekter ved sinktilskudd hos denne populasjonen.\nEnkelte proinflammatoriske cytokiner har vist seg å øke sinkopptaket i leveren. Økt sinkinnhold induserer metallothionein inne i leveren, noe som bidrar til stress- og inflammasjonsindusert hyposinkemi. Dette kan være et potensielt behandlingsmål for en rekke kroniske, inflammatoriske sykdommer.\n\nArtikkelen er sist oppdatert juli 2013"
  },
  {
    "objectID": "artikler/nok-mat.html",
    "href": "artikler/nok-mat.html",
    "title": "Enkle tiltak for å få i seg nok mat",
    "section": "",
    "text": "Dette innlegget er først og fremst tiltenkt folk med et høyt aktivitetsnivå, som for eksempel idrettsutøvere. Når man er i mye aktivitet krever kroppen også en høyere tilførsel av energi og næringsstoffer, og innimellom kan det være en utfordring å klare å spise nok. Konsekvensene av å ikke få i seg nok mat blir dårlig restitusjon, man er mer utsatt for sykdom og ikke minst vil resultatene av treningen ikke bli like gode som de kunne vært.\nTipsene i dette innlegget kan også med fordel benyttes av folk som av ulike årsaker får i seg for lite mat, for eksempel eldre eller folk som sliter med sykdom."
  },
  {
    "objectID": "artikler/nok-mat.html#hvordan-beregne-energi--og-proteinbehov",
    "href": "artikler/nok-mat.html#hvordan-beregne-energi--og-proteinbehov",
    "title": "Enkle tiltak for å få i seg nok mat",
    "section": "Hvordan beregne energi- og proteinbehov?",
    "text": "Hvordan beregne energi- og proteinbehov?\nFørst og fremst er det greit å vite omtrent hvor mye mat du trenger i løpet av en dag. For å få et greit estimat er det utarbeidet en del forskjellige ligninger som beregner behovet ut fra høyde og vekt. På internett finner du kalkulatorer du kan bruke, f.eks. denne. Dersom du er mye overvektig eller veldig mager så vil disse kalkulatorene gi et estimat som avviker en del fra det reelle forbruket.\nDisse kalkulatorene gir deg et estimat av basalforbrenningen din, altså det du forbrenner i løpet av dagen dersom du ligger i ro. Totalforbrenningen er naturligvis høyere enn dette, og for å beregne behovet ganger vi basalforbrenningen med en aktivitetsfaktor. Aktivitetsfaktorene det opereres med i Kosthåndboken som er utgitt av Helsedirektoratet er følgende:\n\n\n\nStillesittende arbeid og begrenset fysisk aktivitet\n1.4\n\n\nStående og gående arbeid det meste av dagen\n1.8\n\n\nRegelmessig fysisk aktivitet 4-5 ganger i uken\n2.0-2.2\n\n\n\nEtter min erfaring er disse tallene litt for høye, men du kan godt ta utgangspunkt i dette.\nProteinbehovet regner du ut i forhold til din egen kroppsvekt. Olympiatoppen opererer med generelle anbefalinger på 1,2-1,8 g/kg for de som trener, og 1.8-1.2 g/kg for unge utøvere i vekst. Det er ikke noe problem om du ønsker å ligge litt over dette, men husk at protein er det næringsstoffet som metter best, og et økt proteininntak kan gjøre det vanskeligere å få i seg nok energi. I tillegg er det ikke nødvendig med mer protein enn dette."
  },
  {
    "objectID": "artikler/nok-mat.html#hvordan-skal-du-så-klare-å-få-i-deg-all-denne-maten",
    "href": "artikler/nok-mat.html#hvordan-skal-du-så-klare-å-få-i-deg-all-denne-maten",
    "title": "Enkle tiltak for å få i seg nok mat",
    "section": "Hvordan skal du så klare å få i deg all denne maten?",
    "text": "Hvordan skal du så klare å få i deg all denne maten?\nSom nevnt i innledningen kan et høyt aktivitetsnivå medføre at du må spise ganske mye mat, noe som kan være vanskelig å gjennomføre i praksis. Da er det godt å vite at det er en del tiltak som kan gjøre dette betydelig lettere for deg. Thomas skrev nylig en artikkel om hvordan du bør spise for å bli sterkere.  Her følger noen litt mer konkrete tips:\n\nVelg energitette matvarer*\nEt av hovedproblemene med å få i seg mye energi er at volumet på maten du spiser kan bli ganske stort, noe som gjør det både ubehagelig og ikke minst upraktisk å få til i lengden. Ved å velge matvarer med høyere energitetthet, altså mer energi per mengde, kan du klare å få i deg en del ekstra mat.\nFett inneholder mer enn dobbelt så mye energi per mengde sammenlignet med karbohydrater og protein. Ved å velge matvarer som inneholder mer fett vil du presse inn mer energi på mindre mengde mat.\nEksempler på energitette matvarer er fete meieriprodukter som helmelk, fløte, ost, rømme og smør, fet fisk, fete kjøttstykker, avocado, nøtter og frø. Makrell i tomat egner seg godt som et energirikt pålegg på brødmat, og med majones på toppen kan det bli et riktig så næringstett måltid!\nFor å sikre et tilstrekkelig inntak av vitaminer, mineraler og sporstoffer er det også greit å spise matvarer som er rike på disse. Grønnsaker er eksempel på slike matvarer, men disse er også veldig energifattige, så om du har problemer med å spise nok så trenger du ikke å fylle hele tallerkenen med grønnsaker! Med et høyt energiinntak så får du med stor sannsynlighet i deg nok av de ulike stoffene uansett.\n\n\nDrikk noe av maten din\nJeg har tidligere skrevet en artikkel om hvorfor du kanskje bør begrense inntaket av flytende karbohydrater. Noe av begrunnelsen for dette er at flytende føde metter dårligere enn fast føde, og at et høyt inntak av dette vil gjøre det vanskelig å begrense energiinntaket. Du som føler deg truffet av dette innlegget er derimot opptatt av å øke energiinntaket, og for deg er det ikke nødvendigvis så dumt å drikke noe av maten din, nettopp fordi det metter dårligere.\nDet er mange ulike alternativer her, men generelt vil jeg anbefale melk for de som tåler det, og da fortrinnsvis de fete variantene. Jus, saft og brus bidrar også med energi, men denne kommer hovedsakelig fra sukker, så her er det greit å tilpasse inntaket i forhold til aktivitetsnivået.\n\n\nBerik maten din\nMed enkle grep kan du gjøre mat som i utgangspunktet er energifattig mye mer energirike. Beriking forbindes kanskje med vektøkningspulver, kosttilskudd og lignende, men du kan like gjerne bruke helt vanlige ting som du finner i kjøleskapet.\nVed å tilsette en spiseskje olje (10g) til maten, øker du energiinnholdet med ca 80 kcal. En eggeplomme inneholder ca 70 kcal. En spiseskje fløte inneholder 35 kcal, mens en dL gir 180 kcal. En spiseskje smør inneholder ca 100 kcal. Dette er ting du kan tilsette i maten uten at det øker volumet noe særlig, men energiinholdet vil øke ganske drastisk.\nEt eksempel på mat du kan berike på denne måten er supper, havregrøt, yoghurt, potetmos og egentlig alt annet du kan røre disse produktene inn i. Drikker du kaffe eller te, kan disse berikes med melk eller fløte. Noen bruker også kokosfett i kaffen, noe som gir en mild kokossmak.\n\n\nBruk olje, smør, rømme og lignende i matlagingen\nDette er matvarer som går igjen i de andre punktene, men et annet bruksområde for de er å bruke de i matlagingen. Sauser basert på rømme eller fløte kan være veldig smakrikt. Smeltet smør over stekt fisk, kjøtt eller grønnsaker gir også god smak, og en god kaldpresset olje som dressing på salaten er også ganske godt. Dette er gode måter å øke matens energiinnhold på!\n\n\nDrikk utenfor måltid\nFylling av magesekken er en begrensende faktor når det gjelder inntak av mat. Husk at det du drikker også legger seg i magesekken, så om du ønsker å få i deg mer mat kan det være en fordel å ikke drikke så mye rett før eller mens du spiser, og heller drikke litt ekstra innimellom måltidene, og da gjerne energiholdig drikke.\n\n\nSpis flere måltider\nKlarer du ikke å presse i deg mer mat per måltid kan det være mer behagelig å legge inn et ekstra mellommåltid eller to. Disse trenger verken være store eller tidkrevende. Et glass helmelk, en neve nøtter og en frukt eller en liten porsjon bær med fløte kan være eksempler på små måltider som kan være raskt å få i seg, som også kan bidra med en del energi."
  },
  {
    "objectID": "artikler/nok-mat.html#det-handler-om-energibalansen",
    "href": "artikler/nok-mat.html#det-handler-om-energibalansen",
    "title": "Enkle tiltak for å få i seg nok mat",
    "section": "Det handler om energibalansen",
    "text": "Det handler om energibalansen\nFor å øke kroppens energilagre er det viktig å være i positiv energibalanse. Inntaket av mat må altså være større enn det totale forbruket av energi. Klarer du dette vil du gå opp i vekt, og kombinerer du det med et fornuftig treningsprogram kan du påvirker vektoppgangen til i større grad å bestå av muskelvev og ikke fett.\nJeg håper disse tipsene kan hjelpe noen av dere som ønsker å gå opp i vekt til å øke energiinntaket. Har dere andre tips enn de som er nevnt i artikkelen, setter jeg stor pris på om dere deler disse i kommentarfeltet!\nNeste gang ser vi på tiltak som bidrar til å redusere energiinntaket!"
  },
  {
    "objectID": "artikler/nokkelhull.html",
    "href": "artikler/nokkelhull.html",
    "title": "Nøkkelhull, bare tull?",
    "section": "",
    "text": "I et forsøk på å gjøre det enklere å velge sunn mat, lanserte myndighetene i 2009 nøkkelhullsmerket. Dette er en ordning som har eksistert i Sverige siden 1989, og har som mål å få oss til å velge matvarer som utifra noen enkle kriterier regnes som sunnere enn andre matvarer i samme kategori. Helsemagasinet VOF publiserte i utgave nr.3 2011 en artikkel som het “Nøkkelhull - bare tull?”, der de kommer med ganske krass kritikk mot denne måten å merke matvarer på.\nOgså de store matvarekjedene har satt sitt spor i denne saken, først og fremst Kiwi, som kuttet momsen på alle nøkkelhullsprodukter og de andre kjedene fulgte etter. Er nøkkelhullsmerket mat nødvendigvis sunn mat, og hvordan bør man eventuelt tolke denne merkeordningen?"
  },
  {
    "objectID": "artikler/nokkelhull.html#hva-er-nøkkelhullsmerket",
    "href": "artikler/nokkelhull.html#hva-er-nøkkelhullsmerket",
    "title": "Nøkkelhull, bare tull?",
    "section": "Hva er nøkkelhullsmerket?",
    "text": "Hva er nøkkelhullsmerket?\nNøkkelhullsmerket er et merke som produsenter av matvarer kan sette på produktene sine dersom de oppfyller visse krav. Kravene for å kunne få nøkkelhull varierer litt for de ulike matvaregruppene, men hovedtrekkene er at produktet skal ha et maksimumsinnhold av fett, sukker og salt, samt ha et minsteinnhold av kostfiber. For en mer nøyaktig oversikt over de ulike kravene, besøk hjemmesiden til nøkkelhullsmerket.\nEn matvare som er merket med nøkkelhull er, utifra kravene for merking, regnet som et sunnere valg enn tilsvarende produkter i samme matvaregruppe. Her er det mange som misforstår, og setter likhetstegn mellom nøkkelhull og sunt.\nNøkkelhullsordningen er frivillig, noe som betyr at produsenten selv velger om de vil merke produktene sine med nøkkelhull. Etter at Kiwi i 2011 gjorde en innsats for å redusere prisen på nøkkelhullsvarene, har flere produsenter valgt å ikke lenger merke sine produkter, da de tjener mindre penger på å selge dem med nøkkelhullsmerket."
  },
  {
    "objectID": "artikler/nokkelhull.html#fordeler-med-nøkkelhullet",
    "href": "artikler/nokkelhull.html#fordeler-med-nøkkelhullet",
    "title": "Nøkkelhull, bare tull?",
    "section": "Fordeler med nøkkelhullet",
    "text": "Fordeler med nøkkelhullet\nPå NFE og NSE sitt høstseminar 2011 snakket Linn Anne Brunborg om nøkkelhullsmerkingen. Hun nevnte at forbruksdata viser at vi i større grad velger nøkkelhullsmerkede produkter når vi handler, noe som tyder på at dette er en effektiv måte å påvirke forbrukerne på.\nVi kommer ikke bort fra at folk flest har veldig liten kunnskap om hva de putter i munnen, og en slik merkeordning er absolutt på sin plass for å gjøre det enklere å velge rett. Gjennomført på en god måte kan en slik ordning gjøre veldig mye for folkehelsen, noe som er viktig å ta i betraktning når vi skal diskutere den!\nFormidlingen av kunnskap til befolkningen må gjøres på en måte som alle forstår, og noe så enkelt og banalt som å se etter nøkkelhullet krever ikke mer enn at vi er klar over hva nøkkelhullet er."
  },
  {
    "objectID": "artikler/nokkelhull.html#ulemper-med-nøkkelhullet",
    "href": "artikler/nokkelhull.html#ulemper-med-nøkkelhullet",
    "title": "Nøkkelhull, bare tull?",
    "section": "Ulemper med nøkkelhullet",
    "text": "Ulemper med nøkkelhullet\nDet største problemet med nøkkelhullet i dag er at det forutsetter at de kravene som benyttes er satt på riktige premisser. Per i dag er man veldig uenige om hva som er sunt, noe kostdebatten er et veldig tydelig tegn på. Er det nødvendigvis riktig at et produkt som inneholder mindre fett er et bedre valg enn et som inneholder mer? Ernæringsstudent Hanne Storhaug har gått gjennom kunnskapsgrunnlaget bak fettanbefalingene, og hennes konklusjon samsvarer ikke helt med kostrådene.\nNår det kommer til de kravene som er satt, så må det nevnes at det kan være uheldig å ha et sånt fokus på enkelte næringsstoffer. Vi spiser tross alt mat, ikke næringsstoffer, og om en matvare inneholder noe som sees på som uheldig, kan matvaren likevel totalt sett være sunn. Kravene om fettinhold tar f.eks. ikke hensyn til fettsammensetningen i matvaren, bare totalinnholdet, noe som ikke gir et godt bilde av hvor gunstig denne matvaren er. Jeg har tidligere skrevet om viktigheten av å ha balanse mellom omega-6 og omega-3. Likevel ser vi at matoljer og plantemargariner med skyhøyt omega-6-innhold får nøkkelhullsmerket, mens mer nøytrale fettkilder som smør og bremykt ikke får det. Grove kornprodukter kan fint få nøkkelhull utelukkende pga sitt høye fiberinnhold, uten at det tas hensyn til at det kan være flere problemer forbundet med korn enn vi liker å tro.\nI tillegg har vi det problemet jeg nevnte lenger oppe, at folk setter likhetstegn mellom nøkkelhull og sunn mat, noe som ikke er riktig. For eksempel har Grandiosa fått nøkkelhull, noe som bare betyr at den, utifra kravene, er hakket bedre enn annen frossenpizza, selv om forskjellene i realiteten er minimale. Dette handler i stor grad om hvordan nøkkelhullet blir oppfattet blant folk, og bedre informasjon kan gjøre noe med dette problemet, men i mine øyne burde hurtigmat vært utelukket fra hele ordningen! Dag Viljen Poleszynski skriver i sin artikkel for VOF at nøkkelhullet “hovedsakelig deles ut til sterkt bearbeidede produkter”, og selv om dette ikke nødvendigvis er helt presist, så er jeg enig i at dette kan være et problem."
  },
  {
    "objectID": "artikler/nokkelhull.html#konklusjon",
    "href": "artikler/nokkelhull.html#konklusjon",
    "title": "Nøkkelhull, bare tull?",
    "section": "Konklusjon",
    "text": "Konklusjon\nNøkkelhullsordningen, slik den er i dag, fungerer i mine øyne dårlig. Dette handler ikke om ordningen i seg selv, men først og fremst hvordan folk oppfatter den. I tillegg blir det vanskelig å få til en god merkeordning så lenge det er så stor uenighet om hva som faktisk er et sunt kosthold. Om en slik merkeordning skal være vellykket, burde fokuset vært lagt på de tingene alle er enige om:\n\nØke forbruket av grønnsaker, bær og frukt\nRedusere inntaket av sukker og raffinerte karbohydrater\nØke inntaket av fisk og sjømat\n\nUtifra disse kriteriene vil all frukt og grønt og all sjømat få merket, og det meste av ferdigmat med høyt innhold av sukker, fint mel og prosessert fett vil ikke få merket. Så lenge det er uenighet og uklarhet i effektene av mettet fett, burde ikke myndighetene gå aktivt inn for å styre forbruket vekk fra disse fettsyrene. Etter min mening blir det feil å anbefale å redusere på mettet fett, men det blir også feil å oppfordre til et ukritisk inntak. Det burde også vært innført et anti-nøkkelhull som merket varer som alle er enige om er usunne, altså matvarer med høyt innhold av sukker. Det trykkes store helseadvarsler på røykpakkene, så hvorfor ikke merke brus og godteri på en tilsvarende måte?\nMed disse tankene i bakhodet ville merkeordningen fått en annen funksjon, nemlig å vise hvilke matvarer man trygt kan spise masse av, og også vise hva man burde spise minst mulig av. For å påvirke forbrukerne til å kjøpe merkede matvarer, burde prispolitiske vedtak (momskutt) kommet fra myndighetenes side, slik at disse matvarene ble mer tilgjengelige. Da hadde ikke produsentene av disse varene tapt penger på å merke varene sine sånn som de faktisk gjør i dag. Dette kunne vært oppveid gjennom en momsøkning på de matvarene som ble merket som usunne. Dette er tiltak som hadde vært veldig positivt for folkehelsen, da det effektivt hadde vridd forbruket i en gunstig retning.\nJeg mener med andre ord at en merkeordning er helt på sin plass, men den må nødvendigvis utformes på en annen måte om den skal ha ønskede effekter på folkehelsen! I mellomtiden vil jeg henvise til våre råd for bedre helse, som gir deg gode retningslinjer for hvilken mat du bør velge!\nHva mener du, fungerer dagens ordning eller burde den endres?"
  },
  {
    "objectID": "artikler/nyttarsforsetter.html",
    "href": "artikler/nyttarsforsetter.html",
    "title": "5 overkommelige nyttårsforsetter",
    "section": "",
    "text": "Røyken etter nyttårsrakettene har lagt seg og det er på tide med nyttårsforsetter! Her vil jeg presentere 5 forslag til overkommelige nyttårsforsetter som alle vil bidra positivt for helsen din."
  },
  {
    "objectID": "artikler/nyttarsforsetter.html#spis-grønnsaker-hver-dag",
    "href": "artikler/nyttarsforsetter.html#spis-grønnsaker-hver-dag",
    "title": "5 overkommelige nyttårsforsetter",
    "section": "1. Spis grønnsaker hver dag",
    "text": "1. Spis grønnsaker hver dag\nGrønnsaker er naturens egen supermat, som bidrar med drøssevis av næringsstoffer, masse fiber og lite energi. Dette er en matvaregruppe du kan spise nærmest ubegrenset av. Det er anbefalt å spise minst fem porsjoner frukt og grønnsaker hver dag, og det er ingen grunn til å ikke la grønnsaker utgjøre brorparten av dette. Det kan i tillegg bidra til å øke metthetsfølelsen og dermed bidra til å redusere energiinntaket.\nOm du fra før ikke spiser grønnsaker daglig, vil det å sikte mot å inkludere grønnsaker hver dag være en forbedring av kostholdet ditt. Spiser du allerede grønnsaker hver dag, kan det være et greit mål å øke inntaket."
  },
  {
    "objectID": "artikler/nyttarsforsetter.html#spis-mer-frukt",
    "href": "artikler/nyttarsforsetter.html#spis-mer-frukt",
    "title": "5 overkommelige nyttårsforsetter",
    "section": "2. Spis mer frukt",
    "text": "2. Spis mer frukt\nFrukt inneholder mindre vitaminer og mineraler og mer energi enn grønnsaker, men også frukten har en plass i et sunt kosthold. Frukten fyller en annen funksjon enn grønnsaker, og kan bidra som både desserter og mellommåltider. Selv om frukten er mer energitett enn grønnsaker, er det fremdeles jevnt over en lite energitett matvaregruppe sammenlignet med det meste annet vi spiser.\nVed å øke inntaket av frukt, spesielt om det erstatter andre alternativer, vil du redusere energitettheten i kostholdet ditt. Dette er gunstig for å begrense energiinntaket, som kan være en vesentlig faktor for å ta vare på helsen. Det er blant annet holdepunkter for at å begrense ennergiinntaket er gunstig med tanke på å forebygge kreft, og et kosthold rikt på frukt er også assosiert med god helse."
  },
  {
    "objectID": "artikler/nyttarsforsetter.html#øk-hverdagsaktiviteten-sitt-mindre",
    "href": "artikler/nyttarsforsetter.html#øk-hverdagsaktiviteten-sitt-mindre",
    "title": "5 overkommelige nyttårsforsetter",
    "section": "3. Øk hverdagsaktiviteten, sitt mindre",
    "text": "3. Øk hverdagsaktiviteten, sitt mindre\nVi sitter mye. Mange av oss har stillesittende jobber, og mange av oss kommer oss til og fra jobb sittende i en bil eller på en buss. På ettermiddagen har de fleste av oss en sofa, og den trenger også kjærlig omsorg etter å ha stått alene hele dagen.\nVi er ikke laget for å sitte i ro, og faktisk er stillesitting i seg selv satt i sammenheng med økt sykelighet. Alle tiltak som får oss opp fra stolen burde være hjertelig velkomne, så hvorfor ikke benytte seg av de mulighetene man har, og her er det mye å velge mellom. For det første er det mulig å gå av bussen et eller to stopp før du er fremme og spasere de siste minuttene. Når du først er på jobb eller skole er det ingenting i veien for å benytte seg av toalett, hente kaffe eller gjennomføre andre nødvendige gjøremål i etasjen over, og når vi først var inne på det, trappen er et bedre valg enn heisen - alltid.\nHusk at mange små tiltak tilsammen kan utgjøre en betydelig forskjell, så her er det bare å bruke fantasien og finne muligheter."
  },
  {
    "objectID": "artikler/nyttarsforsetter.html#bytt-ut-sukkerdrikke-med-vann-eller-kunstig-søtet-drikke",
    "href": "artikler/nyttarsforsetter.html#bytt-ut-sukkerdrikke-med-vann-eller-kunstig-søtet-drikke",
    "title": "5 overkommelige nyttårsforsetter",
    "section": "4. Bytt ut sukkerdrikke med vann eller kunstig søtet drikke",
    "text": "4. Bytt ut sukkerdrikke med vann eller kunstig søtet drikke\nKunstige søtstoffer, og da spesielt aspartam, har vært hyppig oppe til diskusjon i 2013, og kommer nok også til å være det i året som kommer. Samtidig er den mest omfattende rapporten vedrørende aspartam nylig publisert, og nok en gang konkluderes det med at det ikke er grunn til bekymring med et realistisk inntak.\nVann er den beste tørstedrikk, det er det ingen tvil om, og det beste er å i størst mulig grad holde seg til dette. Likevel, dersom du fra før drikker mye sukkerholdig brus eller saft vil det å bytte dette ut mot kunstig søtet drikke bidra til å redusere inntaket av sukker og energi."
  },
  {
    "objectID": "artikler/nyttarsforsetter.html#prioriter-søvn",
    "href": "artikler/nyttarsforsetter.html#prioriter-søvn",
    "title": "5 overkommelige nyttårsforsetter",
    "section": "5. Prioriter søvn",
    "text": "5. Prioriter søvn\nDet å sove nok er veldig viktig for helsen. Når vi sover får kroppen restituert seg, og ikke minst er søvnen viktig for den hormonelle regulerinegn. Det er også holdepunkter for at søvnmangel kan være en bidra til utvikling av overvekt gjennom å stimulere til overspising.\nHva som er nok søvn er individuelt, men våkner du stadig opp trøtt og sliten er det kanskje en god idé å prioritere søvn et hakk eller to høyere.\nI denne underholdende videoen forteller Mike Evans litt om dette med nyttårsforsetter."
  },
  {
    "objectID": "artikler/oslostudien.html",
    "href": "artikler/oslostudien.html",
    "title": "Oslostudien og fettanbefalinger - tilstrekkelig dokumentasjon?",
    "section": "",
    "text": "På LHLs store kostkonferanse i Oslo holdt overlege på Lipidklinikken, Kjetil Retterstøl, et foredrag med temaet «lavkarbo eller høykarbo, mye eller lite fett?». Retterstøl uttrykker bekymring for at stadig flere nordmenn oppgir at de spiser lavkarbo, og mener at med så mange studier tilgjengelig er det ganske lett å komme med studier som sier forskjellige ting.\nForelesningen avsluttes med konklusjon om at lavkarbo kan ha god effekt hos noen personer, men at det er kjempeviktig å kommunisere at man ikke bør spise smør, egg, bacon og mettet fett. Dette på tross av at disse rådene ikke støttes av nyere forskning (1-5)\nDe offentlige anbefalingene for fett, godt begrunnet?"
  },
  {
    "objectID": "artikler/oslostudien.html#oslo-diet-heart-study-odhs-1968",
    "href": "artikler/oslostudien.html#oslo-diet-heart-study-odhs-1968",
    "title": "Oslostudien og fettanbefalinger - tilstrekkelig dokumentasjon?",
    "section": "Oslo Diet Heart Study (ODHS), 1968",
    "text": "Oslo Diet Heart Study (ODHS), 1968\nVi behøver jo ikke gå så langt ut i verden når vi har det her hjemme, sier Retterstøl, og trekker fram studien av Leren og medarbeidere fra 1968 (6). Studien av hjertesyke menn fra Ullevål sykehus brukes ofte, også i offentlige anbefalinger, for å støtte opp om kostråd der målet er å øke inntaket av flerumettet fett på bekostning av mettet. Studien ble designet for å teste hvilken effekt en endring i inntaket av mettet og flerumettet fett kunne ha på hjertesykdom og død. Likevel er det, slik jeg ser det, to hovedproblemer med å legge stor vekt på denne ene randomiserte kliniske studien:\n1. Studien var multifaktoriell. Det vil si at gruppen som skulle endre kostholdet sitt ikke bare økte inntaket av flerumettet fett og senket inntaket av mettet.\n\nDe spiste mindre sukker og raffinerte karbohydrater og de senket inntaket av margarin (som på den tiden inneholdt transfett)\nDe økte inntaket av fisk og fiskeolje (Omega-3) samt frukt, grønnsaker og nøtter.\n\nIntervensjonsgruppen gikk altså over til det de fleste vil karakterisere som et mye sunnere kosthold. Flere av disse kostfaktorene er satt i sammenheng med redusert eller økt risiko for utvikling av hjertesykdom, da spesielt Omega-3 og transfett. Dette gjør det svært vanskelig å konkludere at forskjellen i hjertesykdom mellom gruppene kom av at de byttet ut mettet fett med flerumettet. Minst to store forskningsartikler har de siste årene pekt på at intervensjonen i ODHS ikke bare var et bytte av mettede fettsyrer med flerumettede (3,7)\n2. Det er gjort minst syv andre slike randomiserte kliniske studier (8-14) som man må ta hensyn til når før man konkluderer effekten av å gå fra en fett-type til en annen. Blant disse finner man noen studier der de som spiste mer flerumettet fett faktisk hadde høyere risiko for å dø eller bli syke, og samlet er resultatene motstridende og derfor lite egnet for å støtte det ene eller det andre synet."
  },
  {
    "objectID": "artikler/oslostudien.html#en-liten-gjennomgang-av-odhs-for-de-spesielt-interesserte",
    "href": "artikler/oslostudien.html#en-liten-gjennomgang-av-odhs-for-de-spesielt-interesserte",
    "title": "Oslostudien og fettanbefalinger - tilstrekkelig dokumentasjon?",
    "section": "En liten gjennomgang av ODHS – for de spesielt interesserte",
    "text": "En liten gjennomgang av ODHS – for de spesielt interesserte\nDeltakerne i studien var 412 hjertesyke menn. Disse ble randomisert til å få kostråd (intervensjonsgruppe) eller til en kontrollgruppe, som skulle spise sin vanlige kost. Målet med kostrådene var å senke inntaket av mettet fett og å øke inntaket av flerumettet. Studien varte i fem år. Hvor godt deltakerne faktisk fulgte kostrådene ble målt ved spørreskjema. De hadde også jevnlig kontakt med en kostekspert. To ganger i løpet av fem år ble sammensetningen av næringsstoffer i intervensjonsgruppen analysert. Dette var bare hos 17 av de 206 personene, og de to periodene varte ikke lenger enn ca to uker.\n\nResultater\nDet var ingen signifikante forskjeller i total dødelighet mellom gruppene etter fem år, men derimot fant de en forskjell i kardiovaskulær dødelighet, der diettgruppen kom best ut. Tallene er hentet fra analysen Skeaff og Miller gjorde for FAO/WHO:\n\n\nKonklusjon\nOslo Diet HeartStudy var en multifaktoriell studie, og er, slik jeg ser det, ikke egnet for å støtte opp om anbefalinger om å øke inntaket av flerumettet fett på bekostning av mettet. Det er også gjort betydelig flere studier, og det er stor spredning i resultatene fra disse. Jeg mener at man må ta hensyn til disse aspektene før man konkluderer og gir anbefalinger.\nReferanser:\n1. Siri-Tarino PW, Sun Q, Hu FB, Krauss RM: Meta-analysis of prospective cohort studies evaluating the association of saturated fat with cardiovascular disease. Am J Clin Nutr 2010, 91(3):535-546.\n2. Rong Y, Chen L, Zhu T, Song Y, Yu M, Shan Z, Sands A, Hu FB, Liu L: Egg consumption and risk of coronary heart disease and stroke: dose-response meta-analysis of prospective cohort studies. BMJ 2013, 346:e8539.\n3. Hooper L, Summerbell CD, Higgins JP, Thompson RL, Capps NE, Smith GD, Riemersma RA, Ebrahim S: Dietary fat intake and prevention of cardiovascular disease: systematic review. BMJ 2001, 322(7289):757-763.\n4. Skeaff CM, Miller J: Dietary fat and coronary heart disease: summary of evidence from prospective cohort and randomised controlled trials. Ann Nutr Metab 2009, 55(1-3):173-201.\n5. Mente A, de Koning L, Shannon HS, Anand SS: A systematic review of the evidence supporting a causal link between dietary factors and coronary heart disease. Arch Intern Med 2009, 169(7):659-669.\n6. Leren P: The effect of plasma-cholesterol-lowering diet in male survivors of myocardial infarction. A controlled clinical trial. Bulletin of the New York Academy of Medicine 1968, 44(8):1012-1020.\n7. Ramsden CE, Hibbeln JR, Majchrzak SF, Davis JM: n-6 fatty acid-specific and mixed polyunsaturate dietary interventions have different effects on CHD risk: a meta-analysis of randomised controlled trials. Br J Nutr 2010, 104(11):1586-1600.\n8. Frantz ID, Jr., Dawson EA, Ashman PL, Gatewood LC, Bartsch GE, Kuba K, Brewer ER: Test of effect of lipid lowering by diet on cardiovascular risk. The Minnesota Coronary Survey. Arteriosclerosis 1989, 9(1):129-135.\n9. Watts GF, Lewis B, Brunt JN, Lewis ES, Coltart DJ, Smith LD, Mann JI, Swan AV: Effects on coronary artery disease of lipid-lowering diet, or diet plus cholestyramine, in the St Thomas’ Atherosclerosis Regression Study (STARS). Lancet 1992, 339(8793):563-569.\n10. Rose GA, Thomson WB, Williams RT: Corn Oil in Treatment of Ischaemic Heart Disease. British medical journal 1965, 1(5449):1531-1533.\n11. Woodhill JM, Palmer AJ, Leelarthaepin B, McGilchrist C, Blacket RB: Low fat, low cholesterol diet in secondary prevention of coronary heart disease. Advances in experimental medicine and biology 1978, 109:317-330.\n12. Controlled trial of soya-bean oil in myocardial infarction. Lancet 1968, 2(7570):693-699.\n13. Burr ML, Fehily AM, Gilbert JF, Rogers S, Holliday RM, Sweetnam PM, Elwood PC, Deadman NM: Effects of changes in fat, fish, and fibre intakes on death and myocardial reinfarction: diet and reinfarction trial (DART). Lancet 1989, 2(8666):757-761.\n14. Dayton S, Pearce ML: Prevention of coronary heart disease and other complications of arteriosclerosis by modified diet. The American journal of medicine 1969, 46(5):751-762."
  },
  {
    "objectID": "artikler/parkinson.html",
    "href": "artikler/parkinson.html",
    "title": "Parkinsons",
    "section": "",
    "text": "Parkinsons sykdom er en nevrodegenerativ sykdom som rammer 1% av den vestlige verdens befolkning over 60 år. Til tross for at det ikke finnes noen kur mot Parkinsons, er dette en av de sykdommene vi vet mest om både når det kommer til fysiologi og behandling.  I denne artikkelen vil jeg gå igjennom både de motoriske og kognitive problemene som kommer av Parkinsons sykdom, og hypoteser om hvorfor og hvordan disse oppstår. Helt til slutt vil de vanligste behandlingsmetodene bli diskutert."
  },
  {
    "objectID": "artikler/parkinson.html#patofysiologi",
    "href": "artikler/parkinson.html#patofysiologi",
    "title": "Parkinsons",
    "section": "Patofysiologi",
    "text": "Patofysiologi\nParkinsons er en vanskelig sykdom fordi den er heterogen (symptomene varierer fra person til person) og fordi det er vanskelig å antyde hvilke symptomer som skyldes sykdommen og hvilke som skyldes behandlingen. Likevel er det noen fellestrekk ved sykdommen, og i kontrast til andre nevrodegenerative sykdommer som er vanskelige å diagnostisere og behandle, har man ved Parkinsons en relativt god idé om hva det er som foregår i hjernen. Her ser man celledød i et helt spesifikt område i hjernen som kalles for substantia nigra pars compacta. Dette området inneholder et stort antall dopaminergiske celler, og celledød her fører derfor til lavere tilførsel av dopamin til ulike deler av hjernen. Parkinsons er en progressiv sykdom, og man ser derfor mer og mer utbredt død av dopaminceller ettersom sykdommen utvikler seg. Ettersom ytterligere nedbryting forekommer og sykdommen utvikler seg, vil man også se flere og flere symptomer."
  },
  {
    "objectID": "artikler/parkinson.html#motoriske-symptomer",
    "href": "artikler/parkinson.html#motoriske-symptomer",
    "title": "Parkinsons",
    "section": "Motoriske symptomer",
    "text": "Motoriske symptomer\nDe motoriske symptomene ved Parkinsons er de som viser seg først, og dermed også de som er mest velkjente. Helt generelt kan man si at motorisk funksjon hos Parkinsonpasienter karakterieser av manglende flyt i bevegelser (1). De er ofte stive, og dette er fordi evnen til å kontrollere musklene reduseres, hvilket fører til at extensor- og flexor-muskler trekkes sammen og slappes av samtidig. Det mest karakteristiske symptomet er likevel kanskje det som på engelsk kalles for «resting tremor» - skjelving som forekommer når pasienten hviler, men ikke når han/hun utfører frivillig bevegelse eller ved søvn. I tillegg til disse symptomene kan man også se redusert hurtighet i bevegelse, problemer med å utføre eller starte opp en ny bevegelse, og vanskeligheter med å uttrykke følelser gjennom ansiktet. Men ser også problemer med gange, samt kroppsholdning, hvilket kan gjøre pasienten mer utsatt for fall."
  },
  {
    "objectID": "artikler/parkinson.html#kognitive-symptomer",
    "href": "artikler/parkinson.html#kognitive-symptomer",
    "title": "Parkinsons",
    "section": "Kognitive symptomer",
    "text": "Kognitive symptomer\nKognitive symptomer forekommer tidlig i utviklingen av Parkinsons-sykdom, og sannsynligvis før de motoriske symptomene manifesterer seg (2). Dessverre er det per dags dato vanskelig å diagnostisere Parkinsons kun med utgangspunkt i kognitive symptomer, og det er derfor en mulighet for at behandling startes for sent hos en stor andel pasienter. De kognitive symptomene varierer fra pasient til pasient, men minner i stor grad om den typen problemer man ser hos pasienter med skade på frontallappen i hjernen. Dette inkluderer problemer med det som kalles for «utøvende kontroll», som omhandler ting som å fokusere, skifte fokus, multitasking, starte opp en ny handling, avslutte en påbegynt handling, planlegging og så videre. I tillegg ser man problemer knyttet til visuell og romlig prosessering, humør, språk, læring og hukommelse."
  },
  {
    "objectID": "artikler/parkinson.html#behandling-av-parkinsons-sykdom",
    "href": "artikler/parkinson.html#behandling-av-parkinsons-sykdom",
    "title": "Parkinsons",
    "section": "Behandling av Parkinsons sykdom",
    "text": "Behandling av Parkinsons sykdom\nParkinsons sykdom diagnostiseres delvis ved at pasienten opplever bedring av symptomene etter tilførsel av en medisin som kalles for L-Dopa (3). L-Dopa er en dopamin-agonist som øker mengden dopamin i hjernen, ikke bare der hvor det er for lite, men også der mengden er tilstrekkelig. Derfor er også behandling av Parkinsons assosiert med visse kognitive symptomer, deriblant en økning av spontane handlinger, og redusert inhibisjon. Dette kan i visse tilfeller føre til problemer knyttet til gambling, rusmisbruk og promiskuitet. Det er gjort en hel del studier som forsøker å finne ut hvilke symptomer L-Dopa lindrer, og hvilke det forårsaker. Det er uansett ingen tvil om at fordelene utveier ulempene ved bruk av medisinen.\nHvis man ser bort ifra bivirkningene er det derimot andre betenkeligheter med L-Dopa. For det første må medisinen gis i store doser fordi en stor andel av medisinen ikke krysser blod-hjerne barrieren, og dermed aldri når hjernen. For det andre utvikler pasienten sakte men sikkert toleranse for L-Dopa, og behøver stadig større doser for å få ønsket effekt. En pasient som har brukt L-Dopa i 10 år kan i visse tilfeller måtte sette så mye som 20 sprøyter om dagen for å kunne fungere tilnærmet normalt. På et eller annet tidspunkt vil L-Dopaen begynne å ha så liten effekt at pasienten må gå lengre perioder med avvenning hvor vedkommende sannsynligvis vil være fullstendig hjelpeløs, noe som har en stor negativ effekt på vedkommendes livskvalitet. I disse tilfellene, hvor L-Dopa ikke lenger fungerer, vil pasienten kunne få innvilget behandling med det som kalles for Deep Brain Stimulation (DBS).\nDBS består av en elektrode som opereres inn i hjernen til pasienten, og som kobles til ledninger som føres under huden og ned til en sender/mottaker som plasseres under huden i pasientens bryst (4). Pasienten bruker så en fjernkontroll til å kontrollere hvor sterke og ofte elektriske impulser skal sendes til området. Det som skjer er at celler som ikke får stimuli på grunn av lav dopamintilførsel stimuleres mekanisk ved hjelp av elektriske impulser. Videoen nedenfor viser den dramatiske effekten denne behandlingen kan ha på en pasient, og man ser uten tvil at dette er et inngrep som vil ha en ekstremt stor betydning for vedkommendes livskvalitet og daglige funksjon. Man skal derimot ikke glemme at det er stor risiko knyttet til selve inngrepet, og det er derfor strengt regulert hvem som skal tibys denne behandlingen.Man må kunne dokumentere at L-Dopa ikke langer har signifikant effekt på funksjon, og man kan ikke ha demensliknende symptomer fordi man da ikke vil oppfylle kravene for informert samtykke."
  },
  {
    "objectID": "artikler/parkinson.html#helt-til-slutt",
    "href": "artikler/parkinson.html#helt-til-slutt",
    "title": "Parkinsons",
    "section": "Helt til slutt",
    "text": "Helt til slutt\nDet er mye vi vet om Parkinsons, men det er allikevel mye vi ikke vet. Selv om behandlingsmetodene vi har i dag fungerer greit, er de langt ifra optimale, og behandler kun symptomer på sykdommen. Det virkelige gjennombruddet i Parkinsons-forskningen vil komme hvis vi en dag kan finne ut hva det er som forårsaker nedbrytingen vi ser i sykdommen, og hvordan vi kan reversere eller stanse nedbrytingen. Ser man videoen ovenfor kan det virke som om kampen mot Parkinsons i stor grad er vunnet, men det er viktig å huske på at sykdommen forårsaker en hel rekke med symptomer, hvorav bare noen få forbedres av behandling. Derfor sier vi fortsatt at Parkinsons er en ikke-kurerbar sykdom. Den vil til syvende og sist føre til at pasienten dør. Vi er fortsatt langt unna å finne en kur for Parkinsons, men kan enn så lenge si oss delvis fornøyde med hva vi vet og kan så langt.\nOppsummering\n\nParkinsons sykdom skyldes hovedsakelig nedbryting av dopaminergiske hjerneceller i substantia nigra pars compacta\nKarakteriseres ved skjelving, samt redusert flyt i bevegelser\nFører til kognitive problemer som manifesteres ulikt hos ulike pasienter\nBehandles hovedsakelig med L-Dopa, en dopamin-agonist\nSom siste utvei benyttes Deep Brain Stimulation som behandlingsform\nBehandlingene lindrer kun symptomer, og reverserer ikke sykdommen\n\nKilder\n\nWichmann, T., Smith, Y. & Vitek, J. L. (2008). Pathophysiology of Parkinson’s disease. I S. Factor & W. Weiner (Eds.), Parkinson’s Disease: Diagnosis and Clinical Management. New York: Demos Medical Publishing.\nKehagia, A. A., Barker, R. A. & Robbins, T. W. (2010). Neuropsychological and clinical heterogeneity of cognitive impairment and dementia in patients with Parkinson’s disease. The Lancet Neurology, 9, 1200-1213.\nSimuni, T., & Hurtig, H. (2008). Levadopa: a pharmacological miracle four decades later. I S. Factor & W. Weiner (Eds.), Parkinson’s Disease: Diagnosis and Clinical Management. New York: Demos Medical Publishing.\nKalia, S. K., Sankar, T. & Lozano, A. M. (2013). Deep brain stimulation for Parkinson’s disease and other movement disorders. Current Opinion in Neurology, 26, 374-380."
  },
  {
    "objectID": "artikler/peptider-helse.html",
    "href": "artikler/peptider-helse.html",
    "title": "Peptider og helseeffekt - er det likegyldig hvilke proteiner vi spiser?",
    "section": "",
    "text": "At proteiner er viktig for helsen er ingen hemmelighet. Som byggesteiner for alle kroppens celler, forløpere for nevrotransmittere, bestanddeler av en rekke hormoner, enzymer og som energikilde har proteinene mange viktige oppgaver. Uten tilstrekkelig tilførsel av protein vil ikke kroppen kunne fungere. Men har det noe å si hvordan proteinet fordøyes og absorberes i tarmen?"
  },
  {
    "objectID": "artikler/peptider-helse.html#fordøyelse-absorbsjon-og-effekt",
    "href": "artikler/peptider-helse.html#fordøyelse-absorbsjon-og-effekt",
    "title": "Peptider og helseeffekt - er det likegyldig hvilke proteiner vi spiser?",
    "section": "Fordøyelse, absorbsjon og effekt",
    "text": "Fordøyelse, absorbsjon og effekt\nVi får i oss protein gjennom maten vi spiser, og fordøyelsen starter i magesekken.  Her starter kløyvingen av de lange peptidkjedene som utgjør proteinene, og denne prosessen fortsetter i tynntarmen. Når proteinene er brutt ned til enten enkelte aminosyrer eller korte peptider, kan de absorberes. Aminosyrene blir dermed tilgjengelig for kroppens celler.\nTidligere trodde man at proteinet nesten utelukkende ble absorbert i form av enkeltaminosyrer, men nyere kunnskap har avdekket at hele 25 % av proteinet kan absorberes som di- eller tripeptider. Vi vet også at mange av disse små peptidene har biologiske effekter, noe som gjør disse veldig spennende med tanke på helseeffekten av å spise protein fra ulike kilder. Ulike proteinkilder gir nemlig opphav til ulike bioaktive peptider!"
  },
  {
    "objectID": "artikler/peptider-helse.html#påvirker-peptidene-helsen",
    "href": "artikler/peptider-helse.html#påvirker-peptidene-helsen",
    "title": "Peptider og helseeffekt - er det likegyldig hvilke proteiner vi spiser?",
    "section": "Påvirker peptidene helsen?",
    "text": "Påvirker peptidene helsen?\nResten av denne artikkelen vil bygge på en oversiktsartikkel av Shimizu og medarbeidere (1), som omtaler en del spennende aspekter ved effektene av peptidene.\nSmå peptider brytes ikke ned av enzymer i tarmslimhinnene, og absorberes via peptidtransporteren PepT1. Inne i tarmcellene brytes de fleste peptidene, ved hjelp av spesifikke enzymer, ned til aminosyrer, og disse fraktes ut i blodbanen. Noen peptider kan være resistente mot disse enzymene, og fraktes over i blodbanen via et ukjent transportsystem. Det er altså mulig at enkelte bioaktive peptider kan absorberes og utføre effekter også inne i kroppen, men her vil jeg holde meg til potensielle effekter i tarmen og på tarmcellene.\n\nEffekter i tarmen\nDet er påvist flere effekter av peptider i tarmen, både når det gjelder opptak av næringsstoffer og bekjempelse av uønskede organismer. Her kommer en oversikt over noen funksjoner som er kartlagt:\n\nØker mineralopptaket\n\nMelkederiverte peptider har vist seg å kunne øke opptaket av kalsium og jern, og dyremodeller har også indikert at det samme kan gjelde for sink.\n\nReduserer kolesterolnivåene\n\nPeptider fra soya har vist seg å hemme opptaket av kolesterol og gallesalter.\nPeptider fra melk har også vist lignende effekter på opptaket, og i tillegg har et spesifikt peptid, lactostatin, vist seg å øke syntesen av gallesyrer og dermed redusere kolesterolet som er forløper for disse gallesyrene.\n\nRedusere opptaket av fett\n\nPeptider fra blodceller har vist seg å kunne redusere hvor fort triglyserider absorberes til tarmcellene.\n\nAntimikrobiell aktivitet\n\nLactoferrin B er et peptid fra melk som har en evne til å drepe bakterier. Effekter mot sopp, virus og kreftsvulster har også blitt rapportert.\n\n\n\n\nEffekter på tarmcellene\nI tillegg til effektene i tarmen, er det også kartlagt noen effekter på tarmcellene, og her følger noen eksempler:\n\nDifferensiering av tarmcellene\n\nGlutaminholdige peptider kan påvirke cellesyklusen på flere punkter, og potensielt både opp- og nedregulere cellevekst.\n\nReparere skadde tarmceller\n\nGlutaminholdige peptider bidra til å reparere skader som oppstår som følge av f.eks. betennelser i tarmen.\n\nModulere tarmpermeabilitet\n\nTarmpermeabiliteten sier noe om hvor mye som kan passere mellom tarmcellene, og det er ønskelig å holde bindingene mellom tarmcellene intakte. Det er vist at glutaminholdige peptider kan bidra til å opprettholde disse bindingene.\n\nModulere peptidtransporteren\n\nOksidativt stress i tarmen kan redusere uttrykket av PepT1, og dermed redusere opptaket av peptider. Glutaminholdige peptider har vist seg å motvirke denne effekten.\n\nImmunmodulering\n\nPeptider derivert fra melk kan øke immunresponsen i tarmen gjennom å øke frigjøringen av proinflammatoriske cytokiner.\nKarnosin er et peptid som består av betaalanin og histidin, og dette peptidet kan bidra til å nedregulere inflammasjonsresponsen i tarmen. Peptidet kan også fungere som en antioksidant.\nOpioide peptider fra melk er tenkt å påvirke utskillelsen av cytokiner i inflammasjonsprosessen i tarmcellene.\n\nInteraksjon med opioide reseptorer\n\nOpioidlignende peptider fra melk kan både øke og redusere aktiviteten til opioide reseptorer.\nOpioide reseptorer finner vi blant annet mange av i tarmsystemet, og opioide peptider kan påvirke absorbsjonsprosessene som skjer her. Disse peptidene har blant annet vist seg å redusere tømmingshastigheten fra magesekken og passasjehastigheten gjennom tarmen.\nØkt absorbsjon av væske og elektrolytter er en annen effekt, noe som kan motvirke diaré."
  },
  {
    "objectID": "artikler/peptider-helse.html#konklusjon",
    "href": "artikler/peptider-helse.html#konklusjon",
    "title": "Peptider og helseeffekt - er det likegyldig hvilke proteiner vi spiser?",
    "section": "Konklusjon",
    "text": "Konklusjon\nDet er svært sannsynlig at peptider kan være med å påvirke helseeffekten av proteinene fra maten vi spiser, og det er ikke nødvendigvis slik at det er likegyldig hvor vi får proteinene våre fra. I artikkelen om proteinkvalitet fikk du en innføring i hvordan sammensetningen av aminosyrer er viktig for helseeffekten, men kanskje kan ny kunnskap om peptider gi oss nye argumenter i valg av proteinkilder? Kanskje kan bioaktive peptider gi opphav til funksjonelle matvarer som kan senke kolesterol, øke opptaket av næringsstoffer eller bidra i behandlingen av sykdom?\nReferanse\n1. Shimizu M, Son DO: Food-derived peptides and intestinal functions. Current pharmaceutical design 2007, 13(9):885-895."
  },
  {
    "objectID": "artikler/planlegg-treningen-din.html",
    "href": "artikler/planlegg-treningen-din.html",
    "title": "Planlegg treningen din",
    "section": "",
    "text": "Alle som trener har et mål med treningen sin, enten det er å bli sterkere, raskere, spenstigere, mer utholden eller å få et mer atletisk utseende. For å oppnå sitt eget mål er det viktig å vite hva som må til for å klare dette. Jeg vil her fortelle hva som er viktig å tenke på for å oppnå de målene du setter deg!"
  },
  {
    "objectID": "artikler/planlegg-treningen-din.html#arbeidskravanalyse",
    "href": "artikler/planlegg-treningen-din.html#arbeidskravanalyse",
    "title": "Planlegg treningen din",
    "section": "Arbeidskravanalyse",
    "text": "Arbeidskravanalyse\nDet første som er viktig å vite angående målsettingen er kravene som stilles for å oppnå disse. Uansett hva du ønsker å oppnå er det som oftest flere faktorer som spiller inn. Det kan være lurt å skrive ned en liste over hvilke arbeidskrav som stilles for å kunne oppnå målet. En slik liste kan inneholde fysiske målsettinger som styrke, spenst, hurtighet, utholdenhet og bevegelighet, men også andre egenskaper som teknikk, koordinasjon og lignende spiller en rolle i en slik arbeidskravsanalyse.\nFor å ta et eksempel: Har du som mål å klare 100kg i rykk er det ikke nødvendigvis styrken som er begrensende for hva du klarer. Det kan være på grunn av en dårlig teknikk, dårlig koordinasjon, nedsatt bevegelighet i skuldre som gjør at man ikke kommer i en god posisjon under løftet osv. Poenget med eksempelet er at det er flere faktorer som er avgjørende for at en målsetting skal være oppnåelig."
  },
  {
    "objectID": "artikler/planlegg-treningen-din.html#kapasitetsanalyse",
    "href": "artikler/planlegg-treningen-din.html#kapasitetsanalyse",
    "title": "Planlegg treningen din",
    "section": "Kapasitetsanalyse",
    "text": "Kapasitetsanalyse\nNår du vet hvilke krav som stilles for å oppnå målet sitt, er det neste steget å finne ut hvordan din kapasitet er sammenlignet med arbeidskravene som stilles. Du må vite hvilke faktorer du må forbedre og hva som skal til for å forbedre disse. Sagt på en annen måte; finn ut hva du allerede er god på, og hva som trenger en forbedring."
  },
  {
    "objectID": "artikler/planlegg-treningen-din.html#treningsplan",
    "href": "artikler/planlegg-treningen-din.html#treningsplan",
    "title": "Planlegg treningen din",
    "section": "Treningsplan",
    "text": "Treningsplan\nDet er først når du vet arbeidskrav og egen kapasitet du kan sette opp en fullverdig målsetting. Sammen skal disse tre (arbeidskrav, kapasitet og målsetting) danne grunnlaget for treningsplanen din. Treningsplanen må inneholde alle faktorene du har skrevet ned i arbeidskravsanalysen og kapasitetsanalysen. Når du vet hva du trenger for å oppnå målet er det lettere å faktisk få med seg alle faktorene i treningen din! Bildet nedenfor oppsummerer raskt hvordan det hele fungerer."
  },
  {
    "objectID": "artikler/pullups.html",
    "href": "artikler/pullups.html",
    "title": "Guide til å mestre pullups",
    "section": "",
    "text": "Viktigheten av å benytte baseøvelser i treningsprogrammer kan ikke understrekes nok. I en perfekt verden der skader ikke er noe problem og tekniske ferdigheter er på plass vil effekten av markløft alltid være større enn rygghev, og knebøy vil alltid være bedre enn benpress. Alle øvelser har sin plass og kan benyttes for variasjon, men du henger sikkert med på poenget. Pullups kan ses på som overkroppens knebøy. I denne artikkel skal jeg se på hvordan du kan jobbe progressivt mot pullup-suksess! Guiden fungerer også like bra for chins(supinert grep)\nDet mest vanlige alternativet til pullups er nedtrekk. Den finnes i maskin, med kabel og med benstøtte som dytter deg oppover. Med alle de nye fancy apparatene som finnes idag er det nesten ingen som gjør de gode gamle(og mest effektive) øvelsene lenger. At apparatene ser flotte ut gjør dem ikke effektive og nyttige når resultater skal fremdrives så fort som mulig. Jeg er ikke motstander av vanlige nedtrekk, det er bare at de gir deg mindre tilbake for strevet du legger ned i trening (så fremt du klarer å utføre pullups), på samme måte som triceps-press med kabel gir deg mindre tilbake sammenlignet med benkpress med smalt grep eller dips. Velg pullups fremfor nedtrekk av følgende årsaker.\nFør vi ser på effektive progresjoner mot pullups – ikke glem at du må gjøre andre øvelser enn bare pullups (som utføres i det vertikale planet) for å bli virkelig sterk. Med andre ord er det viktig å ha med støtteøvelser som kan underbygge progresjon der du ønsker fremgang. For ryggen er følgende øvelser smart å ha i programmet mot ditt mål om bedre pullup-styrke."
  },
  {
    "objectID": "artikler/pullups.html#det-er-på-tide-å-lære-pullups",
    "href": "artikler/pullups.html#det-er-på-tide-å-lære-pullups",
    "title": "Guide til å mestre pullups",
    "section": "Det er på tide å lære pullups!",
    "text": "Det er på tide å lære pullups!\nLa oss starte med å avklare en ting. Pullups = overhåndsgep. Chins = underhåndsgrep. Vær klar over at øvelsene er vidt forskjellige og stiller ulike krav til muskelaktivitet og tekniske punkter. Progresjonene vist under kan brukes for begge øvelser.\n1. Retraksjon av scapula(skulderbladet) fra heng.\nDet første vi må gjøre er å styrke musklene som trekker skulderbladene sammen. Heng med strak kropp fra stangen og trekk skulderbladene mot hverandre før du slipper tilbake. Når du får til 3 set X 10 rep er du klar til steg to. En del personer sliter med denne bevegelsen grunnet dårlig kontroll av hvordan skulderbladene beveger seg. Video\n\n2. Pullups med strikk.\nVed hjelp av en strikk klarer de fleste å få til noen repetisjoner. Strikket hjelper mest i bunnposisjonen fordi den strammer seg, men gir etter på vei opp. Etter mitt syn er bruk av strikk et bedre alternativ enn pullup-maskinen som gir benstøtte. Med strikk kontrollerer du bevegelsen selv og får følelsen av hvordan en ordentlig pullup skal kjennes på kroppen. Ved vanlige pullups og chins må du faktisk rotere kroppen rundt stangen, og dette krever mye mer innsats og bruk av flere muskler. Med benstøtte er bevegelsesbanen låst og effekten er dårligere. I tilfeller der stor overvekt er et problem, og strikker ikke er tilstrekkelig hjelp kan likevel pullups med benstøtte være et fint alternativ.\nGjør slik: bygg deg opp til å klare ca 8 repetisjoner med en fast strikk du bruker hver gang du trener øvelsen. Når du klarer 8 stykker legger du på vekt. Mange synes det er rart å legge på ekstra vekt i et belte når man bruker strikker for å gjøre øvelsen lettere. Det kan kanskje se rart ut, men for å bli bedre må belastningen økes. Start med 2,5 kg ektra vekt i beltet og økt 2-5 kg hver gang avhengig av hvor tungt det er. Jobb progressivt fremover til du har 10-15 kg hengende i beltet og klarer 1-3 repetisjoner. Når du får til dette er du klar for neste punkt. Video\n3. Isometriske hold\nNår du mestrer tunge repetisjoner med strikk er det på tide å gå løs på øvelsen uten ekstra utstyr. Neste progresjon går ut på å holde en statisk/isometrisk posisjon i et gitt antall sekunder.\nDet er tre forskjellige punkter du bør holde fokus på:\n\nToppen av øvelsen(haken over stangen)\nMidten av øvelsen(ca 90 graders vinkel i albueleddet)\nNederste del av øvelsen(ikke strekk fullstendig ut, men hold en liten knekk i albuen)\n\nKlem skulderbladene hardt sammen og hold kroppen helt stødig og kontrollert i 5-8 sekunder i hver posisjon. Video\n4. Eksentrisk trening\nFor å øke pullups-styrken bør belastningstiden følges bevisst. Etter de forrige progresjonene er fortsatt noen ikke sterke nok til å trekke sin egen kroppsvekt opp med haken over stangen. Har du imidlertid klart progresjonene så langt, er du garantert sterk nok til å trene på den eksentriske fasen. Fasen på vei ned. Du er sterkere på vei ned enn på vei opp, noe som betyr at dette er veien å gå når styrken skal utvikles raskt.\nGjør slik: start med haken over stangen og hold igjen ALT du makter og har. På sikt bør du klare å holde igjen i 20 sekunder på vei ned. Det er samme tempo som i klippet under. Sikt på 3 serier med 2 repetisjoner. Video"
  },
  {
    "objectID": "artikler/pullups.html#din-første-pullup",
    "href": "artikler/pullups.html#din-første-pullup",
    "title": "Guide til å mestre pullups",
    "section": "Din første pullup!",
    "text": "Din første pullup!\n[youtube=http://www.youtube.com/watch?v=Cp4Wdq8EQ78]\nHvis du ikke allerede har klart en pullup vil du være i stand til det nå. Når du først har fått til en er veien videre temmelig enkel. For å fortsette å øke er det mange ting som kan gjøres, men en enkel måte å få til 2,3, 4 og fler er å trene mye på øvelsen. Øk volumet og prøv å få til f.eks 10 stykker i samme treningsøkt. Gjør øvelsen når som helst – mellom serier med andre øvelser eller som enkeltøvelse. Når du begynner å få til fler repetisjoner etter hverandre kan du begynne å trene et høyt antall serier(4-8) med få repetisjoner(2-4). Legg gjerne på ekstra vektbelastning i et vektbelte mellom bena slik videoen under illustrerer. Øk alltid belastningen fra økt til økt – enten i form av tyngre vekter eller flere repetisjoner.\n[youtube=http://www.youtube.com/watch?v=tjydy5HD-eE]\nTunge singler er en effektiv måte å komme videre på. Forvent gode resultater når det gjelder styrke og muskelmasse i hele overkroppen."
  },
  {
    "objectID": "artikler/refeeding.html",
    "href": "artikler/refeeding.html",
    "title": "Reernæringssyndrom",
    "section": "",
    "text": "Sult og underernæring kan være svært alvorlig, og det som åpenbart er førsteprioritet i en slik situasjon er å få i personen mat. Men i noen tilfeller er ikke dette fullstendig uproblematisk, og denne problemstillingen ble for første gang oppdaget etter andre verdenskrig, da utsultede krigsfanger fikk tilgang på mat. Man skulle jo tro at dette var en positiv ting, men som en konsekvens av dette var det mange som døde. Dette fenomenet er i dag kjent som reernæringssyndrom, og her får du en liten oversikt over hva dette dreier seg om.\nI en tidligere artikkel har jeg forklart hva homeostase er og hvorfor det er viktig. Kort fortalt handler homeostase om stabilitet, og det å opprettholde miljøet inni kroppen stabilt er viktig for at vi i det hele tatt skal kunne fungere. Store avvik fra homeostase kan være farlig og i verste fall dødelig. Å opprettholde konsentrasjonen av de ulike elektrolyttene i blodet og inni cellene er et eksempel på homeostase, og i forbindelse med reernæringssyndrom er dette det mest sentrale."
  },
  {
    "objectID": "artikler/refeeding.html#natrium-og-kalium",
    "href": "artikler/refeeding.html#natrium-og-kalium",
    "title": "Reernæringssyndrom",
    "section": "Natrium og kalium",
    "text": "Natrium og kalium\nElektrolytter er viktige, blant annet for å regulere væskebalansen i de ulike rommene inni kroppen. Her vil jeg først og fremst fokusere på natrium, vår viktigste ekstracellulære elektrolytt, og kalium, vår viktigste intracellulære elektrolytt. Disse har flere viktige oppgaver. Natrium spiller en sentral rolle i opprettholdelsen av blodvolumet, mens kalium blant annet er veldig viktig for å opprettholde membranpotensiale. Sistnevnte er spesielt kritisk for hjertemuskelen, og forstyrrelser i kaliumhomeostasen kan gå hardt utover hjertet, både ved økte og reduserte nivåer.\nNår et ion fraktes over en cellemembran er det letteste å gå fra den siden med høy konsentrasjon og over til den siden med lavere konsentrasjon. Etter dette skulle altså natrium flytte seg fra blodet og inn i cellen, mens kaliumet gikk motsatt vei, og nettopp dette skjer hele tiden. Men, for å opprettholde homeostase der natrium først og fremst befinner seg i blodet og kalium inni cellene, har vi en kanal som heter natrium-kalium-pumpen (N/K-pumpen). Denne pumper natrium ut av cellen og kalium inn, og på denne måten opprettholdes nivåene slik de skal være. N/K-pumpen er energikrevende og stimuleres blant annet av insulin, noe som er viktige detaljer.\n\nNyrene spiller en svært viktig rolle i å holde blodnivåene av elektrolytter der de skal være. Alt blodet filtreres gjennom nyrene mange ganger daglig, og overskudd av stoffer skilles effektivt ut. Derfor er høye nivåer av elektrolytter og andre ting først og fremst en konsekvens av redusert nyrefunksjon."
  },
  {
    "objectID": "artikler/refeeding.html#alvorlig-sult-og-underernæring",
    "href": "artikler/refeeding.html#alvorlig-sult-og-underernæring",
    "title": "Reernæringssyndrom",
    "section": "Alvorlig sult og underernæring",
    "text": "Alvorlig sult og underernæring\nDersom vi over tid spiser for lite så vil dette gå utover kroppens funksjoner. Mennesket er en overlevelsesmaskin, og når tilgangen på energi er liten vil de viktigste funksjonene prioriteres først. Altså vil for eksempel det å opprettholde hjerne-, hjerte- og lungefunksjon samt de viktige funksjonene til andre organer som lever og nyrer prioriteres. Andre funksjoner som ikke er like kritiske for den kortsiktige overlevelsen vil nedprioriteres. Dette gjelder for eksempel immunforsvaret, og mange har nok merket at man lettere blir småsyk i perioder der man spiser mindre enn vanlig.  Celledeling vil også gå saktere, noe som spesielt går utover de cellene som fornyer seg ofte, som cellene i tarmene. Dette er årsaken til at mange i ettertid av en periode med underernæring kan oppleve nye intoleranser mot mat de egentlig tålte godt, grunnet at tarmen er brutt ned. Det er også grunnen til at man i sykehus alltid etterstreber å få noe mat i tarm selv om pasienten er avhengig av intravenøs tilførsel av næring (parenteral ernæring).\nN/K-pumpen er energikrevende, og ved langvarig underernæring kan funksjonen reduseres. Dette fører til at natrium fraktes inn i cellene og kalium ut i blodet. Siden nyrene effektivt skiller ut kaliumoverskuddet, vil dette totalt sett gi et tap av kalium, mens natriumutskillelsen vil bremses for å spare på de lave nivåene som nå finnes i blodet. Nyrene gjør bare jobben sin.\nUnderernæring kan ramme alle, men det er selvfølgelig noen som er mer utsatt enn andre. Sult og liten tilgang på mat er et åpenbart eksempel, og ikke så vanlig i vår del av verden. Ekstreme slankekurer og spiseforstyrrelser øke risikoen for underernæring. I tillegg kan sykdom føre til underernæring, først og fremst ved å påvirke hvor mye vi orker og klarer å spise. Forekomsten av underernæring blant pasienter på sykehus og sykehjem er høy, og ofte kan det også være helt umulig å se på en person hvorvidt denne er underernært eller ikke, da dette også kan ramme overvektige."
  },
  {
    "objectID": "artikler/refeeding.html#reernæring",
    "href": "artikler/refeeding.html#reernæring",
    "title": "Reernæringssyndrom",
    "section": "Reernæring",
    "text": "Reernæring\nDenne artikkelen skulle ikke handle om underernæring, men hva som kan skje når underernærte personer skal begynne å spise igjen. En underernært person tærer på lagret energi, og vi lagrer først og fremst energi i form av fettvev. En person i denne situasjonen drives demret omtrent utelukkende av fettforbrenning. Insulinnivåene vil da være lave, ettersom insulin først og fremst skilles ut når blodsukkeret øker ved tilførsel av mat.\nNår den alvorlig underernærte personen får i seg mat igjen skjer det flere ting. For det første øker blodsukkeret, noe som stimulerer insulinutskillelsen. Personen får da en rask omstilling fra fettforbrenning til glukoseforbrenning, og nedbrytningen av glukose er avhengig av tiamin (vitamin B1), som er et vannløselig vitamin. Etter lengre tids underernæring eller sult er det ikke sikkert nivåene av tiamin er tilstrekkelige til at glukosenedbrytningen går som den skal, da lagrene for dette vitaminet bare varer 4-10 dager.\nEn annen svært viktig faktor er at N/K-pumpen nå plutselig får tilgang på energi og ikke minst blir stimulert av insulin. Natrium som har lagret seg inni cellene blir da pumpet ut i blodet, noe som gjør at blodvolumet øker siden natriumet trekker til seg vann. Dette kan forårsake ødemer. Kalium blir samtidig pumpet inn i cellene, slik at blodkonsentrasjonen av kalium synker. Det er først og fremst de reduserte nivåene av kalium som gir høy risiko for hjertesvikt.\nJeg har ikke gått nærmere inn på andre elektrolytter i denne artikkelen da det ville gjort den unødvendig komplisert, men fosfat- og magnesiumnivåene i blodet synker også ved reernæring. Dette bidrar til symptomene for reernæringssyndrom som inkluderer nevropati/forvirring og muskelplager. Men først og fremst er det altså hjertet man er bekymret for, da det er mest kritisk."
  },
  {
    "objectID": "artikler/refeeding.html#hva-kan-man-gjøre",
    "href": "artikler/refeeding.html#hva-kan-man-gjøre",
    "title": "Reernæringssyndrom",
    "section": "Hva kan man gjøre?",
    "text": "Hva kan man gjøre?\nGrunnen til at reernæringssyndrom ikke er noe man hører så mye om er rett og slett at man er klar over risikoen. Derfor kan legene overvåke elektrolyttnivåene når pasienten reernæres, og korrigere fortløpende for å unngå store forstyrrelser.\nAv denne grunn er det viktig at reernæring av alvorlig underernærte foregår under kontrollerte forhold. Dersom du kjenner til noen som kan være i faresonen, for eksempel på grunn av langvarig spiseforstyrrelse, er det derfor viktig at eventuelle velmente forsøk på å få personen til å spise igjen gjøres i samråd med helsepersonell, slik at risikoen for reernæringssyndrom kan vurderes."
  },
  {
    "objectID": "artikler/riktig-pa-gymmet.html",
    "href": "artikler/riktig-pa-gymmet.html",
    "title": "Dette gjør du riktig på gymmet!",
    "section": "",
    "text": "I trening og kostholdsverden er det lett for å bli elitistisk og sær. Alle skal ville bli råsterk i baseløftene og se ut som guder og gudinner. Rumper og andre kroppsdeler skal nå gulvet i knebøy, ellers kan en like gjerne gå hjem. For de som vil trene og har konkrete mål med treningen sin er det fornuftig å etterstrebe så effektiv og trygg trening som mulig. Likevel blir det fort eksluderende – for de som står på utsiden og ser inn i jungelen av treningsinformasjon og har vært et par ganger på gymmet er det ikke lett å orientere seg.\nDu har gjerne hodet fullt av ting det går an å gjøre feil -men fatt mot! Bare at du er der er noe. Har du i det hele tatt kommet deg på trening gjør du noe riktig!\nArtikkelen er originalt publisert hos MyRevolution"
  },
  {
    "objectID": "artikler/riktig-pa-gymmet.html#du-er-der",
    "href": "artikler/riktig-pa-gymmet.html#du-er-der",
    "title": "Dette gjør du riktig på gymmet!",
    "section": "Du er der!",
    "text": "Du er der!\nIstedenfor å sitte hjemme og vegetere foran tven eller pcen står du forhåpentligvis på dine to ben og gjør noe den tiden du er der. Sitting er en tilpasning vi har gjort for å spare energi. Det er en stilling som har blitt en hybrid mellom aktivitet og hvile. Vi sitter og spiser, sitter og ser på TV, sitter foran PCen, sitter og jobber, sitter på skolen, sitter i bilen og kjører til butikken eller gymmet.\nAll tid av stumpen er gull verdt for bena og helsen for oss som sitter for mye. Hverdagsaktivitet er sterkt undervurdert i forhold til trening, men har du først kommet deg på gymmet er sjansene store for at du ihvertfall gjør noe som innebærer muskulært arbeid over det å like og dele bilder av katter på facebook."
  },
  {
    "objectID": "artikler/riktig-pa-gymmet.html#du-er-fysisk-aktiv",
    "href": "artikler/riktig-pa-gymmet.html#du-er-fysisk-aktiv",
    "title": "Dette gjør du riktig på gymmet!",
    "section": "Du er fysisk aktiv",
    "text": "Du er fysisk aktiv\nI vårt behagelige, moderne samfunn kan vi omtrent unngå muskulært arbeid og holde energiforbruket svært lavt.\nOmgivelsene ligger til rette for å bevege seg så lite som mulig og energi i form av mat er lett tilgjengelig hele tiden. Derfor har mange av oss kommer i den artige situasjonen at vi må bevisst gå inn for å øke aktiviteten. Dersom trening er et ork og du ikke liker det du driver med – slutt! All aktivitet monner. Gå en tur med venner istedenfor, klarne tankene i lunchen på jobb ved å ta ti minutter ute men velg konsekvent noe du liker eller kan komme til å like. Stillesitting og inaktivitet har vært kalt den nye folkesykdommen, og heldigvis er medisinen enkel: Bevegelse!\nI alt snakket om det optimale er det lett å glemme hva som er godt nok , og alt er bedre enn ingenting. Det er først når en har konkrete mål en kan sammenligne den ene treningsformen mot den andre og veie for og mot hva som vil føre en til målet på en mest hensiktsmessig måte og gi best resultater."
  },
  {
    "objectID": "artikler/riktig-pa-gymmet.html#du-gjør-noe-du-liker",
    "href": "artikler/riktig-pa-gymmet.html#du-gjør-noe-du-liker",
    "title": "Dette gjør du riktig på gymmet!",
    "section": "Du gjør noe du liker",
    "text": "Du gjør noe du liker\nOm det er crossfit, zumba, ren styrketrening, 3-splitt, 5-splitt, du kun trener kondisjon – finn den aktivitetsformen som passer best til dine mål og som du trives best med.\nVær åpen for at det finnes andre metoder som er vel så gode som dine eller de du har lest om, og at andre trener av helt andre grunner enn det du gjør. Fokuser på å gjøre noe du liker og synes er motiverende når du trener.\nLes også: Underholdningsslavens Redning\nHar du kommet deg på trening eller tatt steget opp fra stolen eller sofaen? Flott! Du er på vei til å gjøre noe som er bra for helsen, humøret og formen. Du behøver på ingen måte ta turen til gymmet heller – gjør det du kan der du er. En runde med egenmassasje, litt kroppsvektøvelser, en tur i lunchen. Bevegelsesapparatet er der, mulighetene er der – bruk det og bruk dem!\n\nSenker du listen er det lett for du hopper flere ganger!"
  },
  {
    "objectID": "artikler/samme-diett-neppe.html",
    "href": "artikler/samme-diett-neppe.html",
    "title": "Samme diett for alle? Neppe!",
    "section": "",
    "text": "Vi vet at forskjellen mellom energi inn og energi ut er det som avgjør hvorvidt vi øker eller reduserer energilagrene våre, eller på godt norsk, hvorvidt vi går opp eller ned i vekt. Men vi vet også at energi inn og energi ut ikke er uavhengige faktorer, og at disse i stor grad påvirker hverandre. Nå har det etter hvert også blitt klart at det også er individuelle forskjeller i hvordan vi responderer på tilsynelatende likt kosthold, noe som understreker at det ikke finnes en fasit som gjelder for alle."
  },
  {
    "objectID": "artikler/samme-diett-neppe.html#epigenetikk",
    "href": "artikler/samme-diett-neppe.html#epigenetikk",
    "title": "Samme diett for alle? Neppe!",
    "section": "Epigenetikk",
    "text": "Epigenetikk\nEpigenetikk handler om hvordan arvematerialet vårt uttrykkes. For å forenkle det så kan vi si at alle genene våre finnes i DNA, men det er ikke alle disse som brukes til enhver tid. Genene kan nemlig slås av og på, og dette styres av epigenetiske mekanismer som metylering og acetylering, og disse prosessene er reversible og kan påvirkes av miljømessige faktorer.\nLes mer i artikkelen om genetikk.\nKostholdet vårt påvirker genene gjennom å påvirke disse epigenetiske mekanismene, og hva vi spiser er dermed med å styre hvordan genene våre uttrykkes. Det vil selvfølgelig ha mye å si hvordan genene var uttrykt fra før, og det er her individuelle forskjeller kommer inn i bildet. Vi har mange ganger understreket at vi er forskjellige, og under vil jeg presentere to studier som kan være med å illustrere akkurat dette, i to ulike settinger."
  },
  {
    "objectID": "artikler/samme-diett-neppe.html#ulik-respons-på-kalorirestriksjon",
    "href": "artikler/samme-diett-neppe.html#ulik-respons-på-kalorirestriksjon",
    "title": "Samme diett for alle? Neppe!",
    "section": "Ulik respons på kalorirestriksjon",
    "text": "Ulik respons på kalorirestriksjon\nI en studie av Bouchard og medarbeidere så de på endringer i genuttrykket etter seks måneder med kalorirestriksjon (1). Studiepopulasjonen var en subgruppe fra en større vektreduksjonssstudie, og bestod av 14 overvektige, postmenopeusale kvinner. Deltakerne var ikke-røykere, hadde et lavt alkoholforbruk, og hadde ikke diabetes, hjertesykdom eller inflammatoriske sykdommer. De hadde heller ikke stoffskifteproblemer eller andre hormonelle forstyrrelser.\nMålet med intervensjonen var å oppnå et vekttap på 10 % over en periode på seks måneder, ved å redusere det daglige energiinntaket med 5-800 kcal fra utgangspunktet. Sammensetningen av kostholdet var standardisert, med 55 E% fra karbohydrater, 30 E% fra fett og 15 E% fra protein.\nDe 14 kvinnene ble delt inn i to grupper ut ifra hvordan de responderte på kalorirestriksjonen. De som mistet mer enn 3% kroppsfett ble kalt høyrepondere, mens de som mistet mindre ble kalt lavrespondere. De ble også matchet for alder, BMI, fettprosent, blodtrykk, blodlipider, blodsukker, insulinkonsentrasjon og endringer i fettfri masse.\nI gjennomsnitt gikk deltakerne i høyrespondergruppen ned ca 7,5 kg, mens lavresponderne gikk ned i underkant av 2 kg. Når man undersøkte biopsiene fra fettvevet før kalorirestriksjonen, fant man 35 lokus som var ulikt metylert i de to gruppene. Etter intervensjonen var det bare tre lokus som var ulikt metylert.\nDet neste som ble undersøkt var genuttrykket. Ingen av de undersøkte genene var uttrykt ulikt mellom gruppene før intervensjonen, men etterpå fant man hele 644 transkripsjoner som var endret gruppene imellom. Med andre ord fant forskerne store forskjeller mellom høy- og lavrespondere på kalorirestriksjonen, noe som kan gi en forklaring på hvorfor resultatene i gruppene ble så forskjellige."
  },
  {
    "objectID": "artikler/samme-diett-neppe.html#overspising-og-endring-i-genuttrykk",
    "href": "artikler/samme-diett-neppe.html#overspising-og-endring-i-genuttrykk",
    "title": "Samme diett for alle? Neppe!",
    "section": "Overspising og endring i genuttrykk",
    "text": "Overspising og endring i genuttrykk\nI en studie av Jacobsen og medarbeidere undersøkte de hvordan metylering av DNA i muskelvev endret seg etter en kortvarig overspisingsperiode med en høyfettdiett (2). 26 unge menn midt i 20-årene ble rekruttert. Alle hadde fødselsvekt mellom 50-90-persentilen, alle var friske, og ingen av dem var veldig aktive.\nStudien var designet slik at alle deltakerne gjennomførte både intervensjonen og kontrolldietten, med en seks ukers utvaskingsperiode mellom. Kontrolldietten bestod av 50 E% karbohydrat, 35 E% fett og 15 E% protein. Overspisingsintervensjonen bestod av et 50% økt energiinntak, der de ekstra kaloriene hovedsakelig kom fra fett. Begge diettene ble gjennomført i fem dager, der også alle måltidene var identiske de siste tre dagene for å styrke resultatene. Etter gjennomført diettperiode ble det tatt ulike blodprøver og muskelbiopsier, og 21 av forsøkspersonene gjennomførte.\nDet ble funnet store forskjeller i metyleringen av DNA i muskelceller som følge av overspisingsperioden. Effektene var delvis reversert etter 6-8 uker. Vi vet fra før at overforing og påfølgende overvekt er assosiert med en rekke livsstilssykdommer, og kanskje skyldes dette endringer i arvematerialet? Forfatterne er usikre på dette, og understreker at mer studier må til for å kartlegge det!\nDen samme forskningsgruppen har tidligere gjort en lignende studie der de sammenlignet DNA-metylering som følge av høyfettoverspising hos 46 personer med hhv lav og normal fødselsvekt (3). Her fant man blant annet at de med lav fødselsvekt utviklet perifer insulinresistens som følge av overforingen, mens de med normal fødselsvekt ikke gjorde dette.\nEtter kontrolldietten var genuttrykket likt i begge gruppene, men etter overforingen var uttrykket av fem gener lavere hos de med lav fødselsvekt.  Undersøkelse av DNA-metylering viste at de med lav fødselsvekt i gjennomsnitt hadde en høyere metyleringsstatus etter intervensjonen sammenlignet med den andre gruppen. Denne studien viser at både det intrauterine miljøet og kostholdsendringer kan føre til epigenetiske forandringer som potensielt kan påvirke sykdomsrisiko.\nDisse to artiklene ble også omtalt av forskning.no."
  },
  {
    "objectID": "artikler/samme-diett-neppe.html#hva-kan-vi-trekke-ut-fra-dette",
    "href": "artikler/samme-diett-neppe.html#hva-kan-vi-trekke-ut-fra-dette",
    "title": "Samme diett for alle? Neppe!",
    "section": "Hva kan vi trekke ut fra dette?",
    "text": "Hva kan vi trekke ut fra dette?\nVi visste fra før at maten vi spiser er med å påvirke arvematerialet vårt gjennom epigenetiske mekanismer. Disse studiene (blant mange andre) viser oss at det også er individuelle forskjeller på hvordan vi responderer, noe som kan forklare hvorfor vi observerer store forskjeller på folk. Noen kan tilsynelatende spise så mye de vil uten at de legger på seg, mens andre ser ut til å legge på seg selv om de prøver å begrense seg. Noen går lett opp i vekt og opplever at det er vanskelig å holde den nede, andre går lett ned i vekt og sliter med å legge på seg.\nDette er selvfølgelig ingen unnskyldning for å være verken under- eller overvektig, men kan være med å gi en forklaring på hvorfor ikke alt er like lett for alle. I tillegg gir resultatene grunnlag for videre forskning som kan gi oss ytterligere svar på sammenhengen mellom mat og helse, kanskje etterhvert også ned på individnivå!\nReferanser:\n\nBouchard L, Rabasa-Lhoret R, Faraj M, Lavoie ME, Mill J, Perusse L, Vohl MC: Differential epigenomic and transcriptomic responses in subcutaneous adipose tissue between low and high responders to caloric restriction. Am J Clin Nutr 2010, 91(2):309-320.\nJacobsen SC, Brons C, Bork-Jensen J, Ribel-Madsen R, Yang B, Lara E, Hall E, Calvanese V, Nilsson E, Jorgensen SW et al: Effects of short-term high-fat overfeeding on genome-wide DNA methylation in the skeletal muscle of healthy young men. Diabetologia 2012, 55(12):3341-3349.\nBrons C, Jacobsen S, Nilsson E, Ronn T, Jensen CB, Storgaard H, Poulsen P, Groop L, Ling C, Astrup A et al: Deoxyribonucleic acid methylation and gene expression of PPARGC1A in human muscle is influenced by high-fat overfeeding in a birth-weight-dependent manner. J Clin Endocrinol Metab 2010, 95(6):3048-3056."
  },
  {
    "objectID": "artikler/skribentpanel-kostholdstips.html",
    "href": "artikler/skribentpanel-kostholdstips.html",
    "title": "Skribentpanel - Hva er dine topp 3 kostholdstips?",
    "section": "",
    "text": "Kosthold er noe som angår oss alle, og mange er også ivrige med å gi ut velmente råd, både på diskusjonsforum, i blogger og muntlig. Men hva er de tre beste tipsene du gir om noen spør? I denne første skribentpanelsaken bad jeg fire av skribentene om å dele sine tre beste kosttips til den generelle befolkningen, og her kommer svarene!"
  },
  {
    "objectID": "artikler/skribentpanel-kostholdstips.html#ingvild-thun",
    "href": "artikler/skribentpanel-kostholdstips.html#ingvild-thun",
    "title": "Skribentpanel - Hva er dine topp 3 kostholdstips?",
    "section": "Ingvild Thun",
    "text": "Ingvild Thun\nIngvild (22) er masterstudent i klinisk ernæring ved UiB, og har følgende råd å komme med:\n\n1. Øk inntaket av frukt og grønnsaker\nDisse matvarene er stort sett energifattige, noe som betyr at du kan spise ganske store mengder uten at det går mye ut over energiinntaket ditt. De metter også godt med tanke på energien du får i deg, så et økt inntak av frukt og grønt kan også gjøre det lettere å begrense totalinntaket. Frukt og grønnsaker er også gode kilder til mange vitaminer og mineraler, og de fleste virker også basedannende i kroppen vår.\n\n\n2. Øk inntaket av melkeprodukter og andre gode proteinkilder\nProtein er et viktig næringsstoff. Først og fremst har det sin funksjon som byggesteiner i kroppen, men også enzymer og en rekke hormoner er bygget opp av aminosyrene som vi får fra nedbrytningen av protein. En annen stor fordel med proteinrike matvarer er at de jevnt over gir en høyere metthetsfølelse enn annen mat, noe som bidrar til å begrense energiinntaket.\nVed å la ren fisk, kylling og annet kjøtt være en naturlig del av det daglige kostholdet ditt, så gjør du helsen din en tjeneste. I tillegg til å bidra med protein av høy kvalitet er disse matvarene også rike på andre næringsstoffer.\n\n\n3. Spis når du er sulten og til du er passe mett\nVi er forskjellige! Noen er sultne om morgenen og liker å spise en stor frokost, mens andre spiser kanskje sen middag/stor kvelds eller er naturlig mindre sulten om morgenen. For friske mennesker er det ingen fornuftig grunn til å spise et ekstra måltid hvis man ikke er sulten og får dekket alle behov for næringsstoffer til andre måltider. Det er alltid lurt å ha sunn mat tilgjengelig hvis man blir plutselig sulten. Gjør det du føler er best tilpasset din livsstil."
  },
  {
    "objectID": "artikler/skribentpanel-kostholdstips.html#hanne-storhaug",
    "href": "artikler/skribentpanel-kostholdstips.html#hanne-storhaug",
    "title": "Skribentpanel - Hva er dine topp 3 kostholdstips?",
    "section": "Hanne Storhaug",
    "text": "Hanne Storhaug\nHanne (26) er utdannet ernæringsfysiolog ved Helsehøyskolen, og er nå medisinstudent ved UiO. Hun gir deg følgende tips:\n\n 1.La basiskosten være et variert utvalg av naturlig mat\nBasiskosten er et fint ord for det du spiser mesteparten av tiden. Jeg vil anbefale at du i størst mulig grad baserer kostholdet ditt på lite prosesserte matvarer samtidig som du spiser variert. Eksempler på matvarer som passer inn i denne beskrivelsen er fisk, kjøtt, egg, grønnsaker, melkeprodukter, usaltede nøtter og lignende. Denne maten ligner mest på det du finner ute i naturen, og det er sannsynligvis denne typen mat som er gunstigst for helsen vår. Husk at den maten det er sterkest dokumentasjon for at kan være helseskadelig er menneskeskapt, f.eks. industrielt transfett.\nVed å spise variert av matvarer beskrevet over vil du uten problemer dekke behovene for mikronæringsstoffer og essensielle fettsyrer.\n\n\n2. Kutt ned på karbohydratene hvis du sliter med oppblåst mage\nOppblåst mage eller andre symptomer på irritabel tarm blir mer og mer vanlig. Mange har god effekt av å bytte ut brød og frukt med mer protein- og fettrike matvarer.\n\n\n3. Varier energiinntaket etter aktivitetsnivå\nVi trenger ikke like store porsjoner når vi sitter mye stille. Selv om vi trener en time hver eneste dag utgjør det ikke alltid så veldig mye dersom vi er i ro de 23 resterende. Vekten er den beste indikatoreren på om du spiser ok, men de fleste vil kjenne at de trenger mindre mat når de sitter mer stille. Da gjelder det å lytte til kroppen."
  },
  {
    "objectID": "artikler/skribentpanel-kostholdstips.html#asle-bøe",
    "href": "artikler/skribentpanel-kostholdstips.html#asle-bøe",
    "title": "Skribentpanel - Hva er dine topp 3 kostholdstips?",
    "section": "Asle Bøe",
    "text": "Asle Bøe\nAsle (26) er utdannet sykepleier og jobber for tiden i MyRevolution og som personlig trener på Elixia Kokstad i Bergen. Hans råd er som følger:\n\n1. Moderasjon før restriksjon\nNår man har kommet til det punktet at man innser at man trenger å endre på det man har gjort til nå for å forbedre helsen eller få en mer tiltalende kroppsfasong, kan man fort overdrive. Karbohydratrestriksjon og begrensing av sukker blir til totalt avhold, fokus på gode proteinkilder og grønnsaker blir til utelukkende magre proteinkilder og grønnsaker og så videre.\nGjør endringene i små steg av gangen, og se på hva du kan begrense og hva du kan legge til. Positive endringer kan skje over et stort spekter, og det er ikke nødvendigvis slik at resultatene blir bedre jo nærmere man kommer ytterpunktene.\nKunsten ligger i å få erfaring med, og kunnskap om, hva som er for mye, hva som er passe og hva som er unødvendig restriktivt.\n\n\n2. Praktiske ferdigheter og hensyn\nEn ting er å vite hva en bør, skal og vil gjøre, en annen å gjennomføre det i praksis.\nDe vanene du har og bakgrunnen for de valgene du tar har det tatt årevis å forme. Å skape en livsstil, summen av valgene du tar som påvirker livskvalitet og helse, tar tid. Å legge til rette for å kunne ta de riktige valgene er en kunst, men det kan være en rimelig enkel en:\n\nPlanlegg handling slik at det du vil ha mer av er mer tilgjengelig enn det du vil ha mindre av.\nGjør det enklere å ta flere riktige valg - om du vet det blir pizza hver dag når du kommer hjem fra jobb og er skrubbsulten, forbered noe som er mer fornuftig og lett å lage dagen før.\nChipsen som ikke ligger i skapet blir ikke spist - ikke ha ting stående du vet ryker til når du kjeder deg litt.\nKultiver gode vaner ved måltider: Spis når du spiser. Facebook er der  om et kvarter også!\nVær bevisst på hvorfor du spiser- er det av vane, ved behov, ved kjedsomhet eller for å dekke andre behov?\n\n\n\n3. Ei kunnskapen din, og vær åpen for ny kunnskap.\nEt litt diffust punkt, men et jeg føler er enormt viktig. Du skal vite hvorfor du gjør som du gjør.  Ikke baser kostholdet ditt på overskrifter i tabloide medier og klipp og lim fra ting du har hørt og lest her og der. Et godt og fornuftig kosthold legger grunnlaget for god livskvalitet og helse, men likevel er det stor mangel på kunnskap og gjennomføring av helt grunnleggende aspekter ved det å spise hensiktsmessig.\nKosthold blir nærmest religion for mange. Det handler om å spise god mat en liker og som gjør at en kan ha det bra. Ikke bare her og nå men også i et lengre løp! Det handler om å bli et forbilde for sine barn og venner - ikke en som sitter og skuler på yoghurten til kollegaene mens en spiser en salat. Du spiser for å ha det bra og å fungere med alt det fordrer av energi og velvære. Aldri glem dette!\nSøk kunnskap fra solide kilder - at du leser Frisk og Funksjonell kan være en god start!"
  },
  {
    "objectID": "artikler/skribentpanel-kostholdstips.html#thomas-olsen",
    "href": "artikler/skribentpanel-kostholdstips.html#thomas-olsen",
    "title": "Skribentpanel - Hva er dine topp 3 kostholdstips?",
    "section": "Thomas Olsen",
    "text": "Thomas Olsen\nThomas (23) er masterstudent i Human Ernæring ved UiB, og jobber som ernæringsfysiolog ved siden av studiene. Hans råd er:\n\n1. Mindre tilsatt sukker og prosessert mat\nTil tross for at rene sukkervarer som farin og sirup har sunket betydelig de siste tiårene, har forbruk av varer som sjokolade og brus vært stabile det siste året, kostdebatter og økt kroppsfokus til tross. En fornuftig tilnærming til karbohydratreduksjon innebærer først og fremst å kutte ut kilder til tilsatt sukker som er nettopp overnevnte matvarer, samt en drøss av milkshaker, boller, loff og godterier generelt. Et annet fokus har jeg lyst å rette mot poteten hvorav både produksjon og forbruk av vanlig potet har sunket, mens produkter som chips og pommes frites har skutt i været. Dersom man ønsker en moderat tilnærming til inntak av karbohydrater er poteten en veldig fin ting å støtte seg på om man ikke skulle være glad i/tåle grove kornvarer eller ikke ønsker karbohydratreduksjon av de mer ekstreme variantene.\n\n\n2. Mer frukt og grønnsaker\nForbruket av frukt og grønt i befolkningen har økt jevnt de siste årene med unntak av en liten dupp i 2009. Derfor havner dette som nummer 2 på listen min over viktige kostholdstips. Samtidig er også dette noe de fleste eksperter er samstemte om når det kommer til grep man kan gjøre for å sikre bedre helse. Frukt og grønnsaker bidrar ikke bare med mikronæringsstoffer i form av livsviktige vitaminer og mineraler, men også fytokjemikalier som er med på å forebygge kreft, reduserer oksidativt stress og øker detoksifiseringsreaksjoner i lever (som for øvrig utfører langt bedre detoksifisering enn diverse kosttilskudd som stort sett bare er eselpiss). En enkel måte å gjøre dette på er å alltid ha en kilde til frukt eller grønt til hvert måltid. Et eple ved siden av frokost og halve tallerkenen bestående av salat eller grønnsaker til middag er gode eksempler.\n\n\n3. Sikre proteininntak fra gode kilder\nJeg vil gjerne nevne at et protein ikke er et protein. Vi mennesker er pattedyr, og aminosyreprofilen i animalske kilder (og soya) er av langt høyere kvalitet enn det vi finner i vegetabilske kilder som hvete, frukt og grønnsaker. Det tradisjonelle norske kostholdet bidrar kanskje kvantitativt med nok proteiner, mens inntak av essensielle aminosyrer gjerne er begrenset. To måltider basert på proteinkilder som fugl, fisk, egg eller meieriprodukter vil i de fleste tilfeller sikre de fleste.\nSamtidig vil jeg påpeke at å dekke proteinbehovet vårt er enklere enn vi tror. Selv om flere liker å anbefale 2g/kg kroppsvekt til absolutt alle, skal det langt mindre til å dekke behovet til en normalt aktiv person, og det er slett ikke sikkert proteinpulveret du kjører i deg 4 ganger om dagen bidrar med annet enn energi eller substrat for helt andre metabolske veier enn muskelsyntese."
  },
  {
    "objectID": "artikler/skribentpanel-kostholdstips.html#oppsummering",
    "href": "artikler/skribentpanel-kostholdstips.html#oppsummering",
    "title": "Skribentpanel - Hva er dine topp 3 kostholdstips?",
    "section": "Oppsummering",
    "text": "Oppsummering\nSom dere sikkert la merke til, så er det noen råd som går igjen. Selv om de fire skribentene har et ulikt utgangspunkt, så er de enige om en del ting. Kanskje er dette punkter du bør bite deg ekstra godt merke i?"
  },
  {
    "objectID": "artikler/skribentpanel-trening.html",
    "href": "artikler/skribentpanel-trening.html",
    "title": "Skribentpanel - Hvordan komme i gang med trening?",
    "section": "",
    "text": "Sist gang vi kjørte skribentpanel var temaet kostholdstips. Denne gangen er temaet trening, nærmere bestemt hvordan man best mulig kommer i gang med trening. Jeg har spurt fire skribenter om hva som er deres tre beste tips for å komme i gang med treningen, og her er svarene de har kommet med!"
  },
  {
    "objectID": "artikler/skribentpanel-trening.html#martin-norum",
    "href": "artikler/skribentpanel-trening.html#martin-norum",
    "title": "Skribentpanel - Hvordan komme i gang med trening?",
    "section": "Martin Norum",
    "text": "Martin Norum\nMartin (22) er personlig trener og fagansvarlig ved akademiet for personlig trening. Han har følgende råd:\n\n1. Bestem deg og ta deg sammen\nDet er ikke så lenge siden vi gikk inn i et nytt år. Et nytt år som skal være fullt av trening, masse sunn mat og ingen unnasluntring, ikke sant? Om dette er nyttårforsettet ditt bør du allerede nå gjøre en liten revurdering. Du har nemlig gjort noe mange gjør, å sette seg litt overambisiøse målsetninger. Det er ingenting galt med å trene 5 ganger i uken og spise sunt om du trives med det, men litt rom for tilvenning til en ny livsstil og det å ikke være perfekt hele tiden bør det også være plass til. Jeg mener at det for mange som ikke er vant med store mengder trening er smartere å starte med tre treningsøkter i uken. I motsetning til hva mange tror kan tre økter i uken gi veldig gode resultater. Det er ikke slik at mer alltid er bedre.\nSamtidig må du gå litt skikkelig inn i deg selv å tenke etter hvorfor du egentlig gjør dette. Hvorfor skal du egentlig sette av tid til å trene og leve sunnere enn i 2012? Gjør du det for å gjøre kroppen din en tjeneste? Gjør du det for å se litt mer sexy ut naken? Hva enn grunnen din er, ha den i bakhodet! En ting som kan være fornuftig er å visualisere hvordan du vil føle deg når du når målene dine. Hva vil følelsen av å ha oppnådd det du ønsker gi deg? Hva vil den gi de menneskene som er rundt deg? Har du barn og en partner? Kanskje vil de også nyte godt av din egen livsstilsendring? Dette gir straks en litt større driv til å trå til!\n\n\n2. Finn en treningsform du liker\nDette er viktig. Hater du å jogge? Ikke jogg. Det høres kanskje for åpenbart ut til å være nødvendig å skrive, men faktum er at svært mange presser seg på trening på noe de ikke liker å gjøre. Da er det heller ikke så enkelt å holde motivasjonen oppe. Samtidig er dette et tveegget sverd; ofte bør man nemlig gjøre en del ting som man ikke synes er så kult. Hvis du for eksempel ikke synes styrketrening er noe særlig fordi du ikke får høy puls og blir sliten er det fristende å ta beina fatt og bare løpe i stedet. Ulempen er at du med bare løping sannsynligvis ikke vil ende med den kroppskomposisjonen du opprinnelig var ute etter. Kanskje kan du gjøre et kompromiss med deg selv ved å bruke styrketrening i form av sirkeltrening for å få litt av begge verdener?\n\n\n3. Få deg en treningspartner eller PT\nTrener du alltid alene? Prøv å få med en kompis eller venninne på øktene dine. Helst da en kompis eller venninne som er omtrent på samme nivå som deg selv, og som du vet også er ute etter å bli flinkere med treningen. Om dere bestemmer dere for å trene sammen har jeg et lite tips: snakk om hvordan dere skal hjelpe hverandre. Går dere inn på et treningsstudio uten å ha tenkt noe over dette, kan det fort ende med å bli mer skravling enn trening, og da mister du litt av poenget. Det er helt fint å være sosiale i pausene, men da skal ikke pausene og øktene blir lenger pga dette. You’re on a mission, ikke glem det! Det vil også være svært hensiktsmessig å få hjelp av en PT som kan se dine behov og sy sammen et opplegg du kan følge, enten med PTen, med kompisen eller alene. En dyktig PT kan sine saker om trening og kan se ting i et helt annet perspektiv enn du selv kan. Snakk med andre du kjenner som har brukt en PT og hør om de har noen anbefalinger.\nAvslutningsvis vil jeg si; skynd deg sakte. Selv om du har dårlig tid og egentlig helst skulle hatt resultater i går - vent. Innse at trening og et sunt kosthold ikke er et korttidsprosjekt, men noe du skal trives med gjennom et langt liv. Lykke til på veien!"
  },
  {
    "objectID": "artikler/skribentpanel-trening.html#eivind-eliasson",
    "href": "artikler/skribentpanel-trening.html#eivind-eliasson",
    "title": "Skribentpanel - Hvordan komme i gang med trening?",
    "section": "Eivind Eliasson",
    "text": "Eivind Eliasson\nEivind (29) er utdannet fysioterapeut og tidligere aktiv innen styrkeløft. Hans råd er følgende:\n\n1. Finn aktiviteter du liker\nOm du over tid skal ha motivasjon til å fortsette å være fysisk aktiv, er det viktig at du liker det du holder på med! Om det er golf (for all del ikke kjør rundt i golfbil!) eller crossfit er ikke så nøye, det viktigste er at du liker det og at du får brukt kroppen din!\n\n\n2. Ha et mål å jobbe mot\nHar du planlagt å trene tre ganger i uken, men av ulike grunner bare får gjennomført en, så har du likevel beveget deg i retningen av det overordnede målet ditt. Mange kan miste motivasjonen dersom de ikke klarer å trene så mye som de i utgangspunktet hadde tenkt, men denne tankegangen er det lett å vri på. Dersom alternativet var å droppe treningen, så kom du mye lenger mot målet med denne ene økten du faktisk rakk å gjennomføre! En ukentlig løpetur eller kanskje en intervalløkt i motbakke vil for eksempel hjelpe deg på veien mot bedre kondisjon!\n\n\n3. Ikke sammenlign deg med andre.\nOm du til stadighet tar deg selv i å ønske deg formen til kompisen din som trener mye, så husk på at du har din kropp og han har sin. Dere har ulikt utgangspunkt, og kan ikke sammenlignes direkte. Trening er noe du gjør for din egen del, så prøv heller å oppnå dine egne mål i stedet for å sammenligne deg med andre!"
  },
  {
    "objectID": "artikler/skribentpanel-trening.html#andré-midtby",
    "href": "artikler/skribentpanel-trening.html#andré-midtby",
    "title": "Skribentpanel - Hvordan komme i gang med trening?",
    "section": "André Midtby",
    "text": "André Midtby\nAndré (21) er landslagsutøver i styrkeløft, og blir å se på EM og VM dette året. Han holder også kurs i baseløft rundt om i landet. Dette er hva André mener er viktig:\n\n1. Sett deg realistiske mål og følg dem\nNår man har bestemt seg for å ta tak i treningen, enten det er for å bli sterkere, ta av noen kilo eller bare “stramme opp” litt, er det viktig å sette seg realistisk og konkrete mål. La oss legge fokuset på det jentene kaller å “stramme opp”. Okei, for det første: Hva skal du stramme opp? Hvis svaret er “alt”, så har du bommet. Finn konkrete mål! Det å ta bilder av seg selv kan være veldig motiverende, siden du da lettere kan se tilbake og se forbedring! “-Oppfordrer han meg til å ta nakenbilder??“ Ja, ettersom vi ser vår egen kropp hver eneste dag kan det være vanskelig å se både positiv og negativ utvikling. Det er ikke snakk om at du skal eksponere bildene på facebook, men at du har noe for deg selv du kan se tilbake på, og en bedre trent kropp er som oftest en motivasjonsfaktor til at mange trener.\nSørg også for å ha delmål på veien. Dette er mye av grunnen til at jeg liker styrketrening og styrkeløft, det er så målbart. Veldig mange har de siste årene endelig fått med seg at dette er treningen som virkelig gjør nytten fra seg, også blant jentene som tidligere ikke besøkte styrkeavdelingen. La det at du ønsker å løfte x kg i knebøy være et delmål, eller at du skal gå ned x antall centimeter rundt midjen – Det å ha noe å strekke seg mot er motiverende!\n\n\n2. Tren på en måte du trives med\nSom nevnt er styrketrening en veldig god måte å trene på, da det former kroppen og fungerer effektivt i forhold til fettforbrenning. Ha fokus på baseløft som eksempelvis knebøy og markløft.\n“Men hva om jeg hater styrketrening?” Vel, da lar du være, enkelt og greit! Trening i en eller annen grad er kommet for å bli. Du skal ha den kroppen du nå har i mange år fremover, og skal du få den slik du ønsker, men sliter med å komme igang med treningen, er det viktig å gjøre noe du liker! Likte du å spille basketball, gå på ski eller være ute i naturen når du var yngre? Finn tilbake til dine yngre dager og se etter hva du trivdes med for deretter å kunne legge inn dette som trening. Gjør treningen til noe du synes er morsomt/interessant. Synes du swing og dans er gøy? Vel, da sørger du for å være i aktivitet gjennom det, sving løs!\n\n\n3. Les deg opp på trening, eller oppsøk noen som kan hjelpe deg\nStyrketreningen slår til igjen, jeg har ikke gitt meg helt enda! For noen er frivektområde en mørk hule med skumle personligheter og tredemølla en sikker vinner. Men de fleste som har kastet seg ut i styrketreningen, angrer på at de løp på mølla til tunga lå limt under skosåla…og litt til! Dette siste punktet handler om kunnskap, og hvordan du kan tilegne deg denne.\nViktigheten av å trene riktig er stor. Eksempelvis er knebøy en øvelse sikkert 80-90% på treningssenter gjør feil i en eller annen grad, uten å være for pirkete. Er du usikker på noe, ikke trekk deg tilbake eller dropp det – angrip usikkerheten ved å spørre andre på treningssenteret (slapp av, de er ikke skumle!), bestill en time hos personlig trener (vær kritisk til hvem du velger) og/eller les deg litt opp på trening. Det ligger enorme ressurser rundt deg, bruk de!\nAvslutningsvis ønsker jeg å nevne  i korte trekk: Finn din motivasjon, finn treningspartner(e) og støtt hverandre, sett av tid til trening og ta i litt når du er på trening! Lykke til – you can do it!"
  },
  {
    "objectID": "artikler/skribentpanel-trening.html#torbjørn-lysne",
    "href": "artikler/skribentpanel-trening.html#torbjørn-lysne",
    "title": "Skribentpanel - Hvordan komme i gang med trening?",
    "section": "Torbjørn Lysne",
    "text": "Torbjørn Lysne\nTorbjørn (23) er utdannet fysioterapeut, og for tiden i turnus. Han driver aktivt med friidrett, og tok i 2012 to sølv i NM, på 100m og 200m sprint. Hans råd er:\n\n1. Sett konkrete og realistiske mål\nHar du tidligere prøvd å komme i gang med trening og mislyktes? Et enkelt tips for å bryte denne trenden kan være å skrive ned målene og henge de opp synlig en plass i hjemmet. Du vil da ofte bli minnet på målene, og motivasjonen til å klare de vil øke. Å skrive ned målene ser jeg på som det viktigste tipset for å komme i gang med mer regelmessig trening. Gå i deg selv og finn ut hva nettopp du ønsker å oppnå. Er det å få bedre kondis, styrke, hurtighet eller spenst? Se bedre ut? Skriv ned konkrete mål; «Trene X ganger i uken», «Løpe 5km på X minutter», «Ta X kg i knebøy», «Gå ned X kg» osv. Det kan også være lurt å skrive ned delmål på veien mot hovedmålet, og ikke minst når du skal nå disse.\nEt urealistisk mål vil for de fleste ødelegge for motivasjonen, mens et realistisk mål vil være ditt første steg på veien til å komme i gang med trening!\n\n\n2. Tren lystbetont\nDette er et velkjent tips, men desto viktigere å følge! Å trene på ting en ikke synes er gøy er kanskje den største motivasjonsknekkeren av de alle. Trening skal være gøy og lystbetont, og det er spesielt viktig for de som sliter med å komme i gang. Noen ganger kan du kanskje være nødt til å trene noe du ikke synes er gøy for å oppnå målet, men det kan du vente med til du har kommet litt i gang med det du synes er gøyere. Du bør komme inn i en god rutine før du begynner å eksperimentere med treningsøkter du i utgangspunktet ikke liker. Trening som ikke er gøy kan slå ut både positivt og negativt på motivasjonen. Går det greit kan du fortsette, hvis ikke bør du slutte og gå tilbake til lystbetonte økter.\n\n\n3. Ta tiden til hjelp\nVær også obs på at ingen mennesker er like. Personer med samme utgangspunkt trenger ofte ulike mengder trening for å oppnå det samme. Ikke forhast deg dersom du ikke opplever den fremgangen du ønsker. Bruk den tiden du trenger og hold motivasjonen oppe. Et solid treningsarbeid over tid vil alltid gi resultater til slutt!\nBegynn forsiktig og øk heller antall økter/intensitet når du har trent en stund. Da vil faren for belastningsskader og motivasjonssvikt reduseres betraktelig."
  },
  {
    "objectID": "artikler/skribentpanel-trening.html#oppsummering",
    "href": "artikler/skribentpanel-trening.html#oppsummering",
    "title": "Skribentpanel - Hvordan komme i gang med trening?",
    "section": "Oppsummering",
    "text": "Oppsummering\nDet som går igjen i svarene fra de fire intervjuobjektene er dette med å sette seg mål, finne aktiviteter man liker og å søke kunnskap om korrekt og effektiv trening. Med dette som utgangspunkt burde du være godt rustet til å ta fatt på treningen og forvente resultater!"
  },
  {
    "objectID": "artikler/sotstoffer.html",
    "href": "artikler/sotstoffer.html",
    "title": "Søtstoffer",
    "section": "",
    "text": "Aspartam, acesulfam k, syklamat, sukralose. Kunstige søtstoffer er blant de mest omtalte tilsetningsstoffene, og mange er redd for hvilke effekter disse har på kroppen. Vi har flere forskjellige søtstoffer, både kunstige og naturlige, og her kommer en gjennomgang av de vanligste.\nTilbake til artikkelserien om tilsetningsstoffer"
  },
  {
    "objectID": "artikler/sotstoffer.html#hva-er-søtstoffer-og-hvorfor-brukes-de",
    "href": "artikler/sotstoffer.html#hva-er-søtstoffer-og-hvorfor-brukes-de",
    "title": "Søtstoffer",
    "section": "Hva er søtstoffer og hvorfor brukes de?",
    "text": "Hva er søtstoffer og hvorfor brukes de?\nSøtstoffer er tilsetningsstoffer som brukes som erstatning for sukker, og dermed bidrar til å redusere kostholdets innhold av sukker. Ifølge rapporten Utviklingen i Norsk Kosthold 2011 får nordmenn i gjennomsnitt i seg 13% av energien fra tilsatt sukker. Det absolutte sukkerforbruket har imidlertid sunket fra 120 g/dag år 2000 til  95 g/dag i 2011. En av faktorene som har bidratt til dette er at brus og saft med kunstig søtning har blitt mer populære.\nVi skiller mellom intense søtstoffer, som har kraftig søtsmak og derfor kan brukes i små mengder, og sukkeralkoholer som søter omtrent like mye som sukker og derfor brukes i større mengder. Hvilke søtstoffer som brukes avhenger av hvilke av sukkerets egenskaper vi ønsker å erstatte. I drikkevarer vil det for eksempel være greit å bruke intense søtstoffer, siden det lar seg gjøre å bruke små mengder søtstoff som fordeler seg jevnt. I matvarer der sukkerets masse er en del av produktet er det mer naturlig å bruke sukkeralkoholer, siden man da bruker omtrent samme mengde som sukker. Det vil også være vanskelig å fordele veldig små mengder søtstoff i en fast masse.\nIntense søtstoffer:\n\n\n\nE-nr\nNavn\nSøtningsevne i forhold til sukker\n\n\nE 950\nAcesulfam K\n130-200 x\n\n\nE 951\nAspartam\n200 x\n\n\nE 952\nCyklamat\n25-30 x\n\n\nE 954\nSakkarin\n300 x\n\n\nE 955\nSukralose\n600 x\n\n\nE 957\nTaumatin\n2000-3000 x\n\n\nE 959\nNeohesperidin DC\n1000-1800 x\n\n\nE 960\nSteviolglykosid\n250-300 x\n\n\n\nSukkeralkoholer:\n\n\n\nE-nr\nNavn\nSøtningsevne i forhold til sukker\n\n\nE 429\nSorbitol\n0,5-0,7 x\n\n\nE 421\nMannitol\n0,7 x\n\n\nE 953\nIsomalt\n0,5 x\n\n\nE 965\nMaltitol\n0,9 x\n\n\nE 966\nLaktitol\n0,5 x\n\n\nE 967\nXylitol\n1 x\n\n\nE 968\nErythritol\n0,7 x"
  },
  {
    "objectID": "artikler/sotstoffer.html#de-ulike-søtstoffene",
    "href": "artikler/sotstoffer.html#de-ulike-søtstoffene",
    "title": "Søtstoffer",
    "section": "De ulike søtstoffene",
    "text": "De ulike søtstoffene\nHer kommer litt informasjon om de vanligste søtstoffene, hvor vi finner dem, risikovurderinger og hvor bekymret du bør være. Av hensyn til lengden på artikkelen vil det bare være utfyllende informasjon om aspartam, acesulfam k, sukralose, sukkeralkoholer og stevia.\n\nAspartam\nAspartam er et kunstig søtningsstoff som ble oppdaget ved en tilfeldighet i 1965. Søtstoffet er 200 ganger søtere enn sukker, og har etterhvert blitt et veldig populært søtstoff, spesielt i drikkevarer. Kjemisk består aspartam av aminosyrene aspartat (40%) og fenylalanin (50%) samt metanol (10%). Når aspartamen kommer ned i tarmen blir det brutt ned til disse tre bestanddelene og absorbert.\nVed lagring av matvarer som inneholder aspartam over lengre tid kan aspartamen omdannes til et stoff som heter diketopiperazin (DKP). Ved inntak brytes DKP ned til de samme bestanddelene som aspartam, og metaboliseres på samme måte.\nADI (Akseptabelt Daglig Inntak) for aspartam er satt til 40 mg/kg kroppsvekt. Siden aspartam er 200 ganger søtere enn sukker, brukes det også 200 ganger så lite av det. En halvliter lettbrus vil derfor inneholde ca 0,25 gram aspartam, og ADI-verdien tilsvarer dermed et inntak på 0,8 dL/kg kroppsvekt. Tar vi med at det er brukt en sikkerhetsfaktor på 100 opp til NOAEL, så kan vi tenke oss at vi kan gange ADI med 100, og fremdeles er det ikke påvist negative helseeffekter.\nEFSA har gjort løpende revurderinger av sikkerheten ved bruk av aspartam, og har foreløpig ikke funnet grunn til å endre på den gjeldende ADI-verdien. Tilsetningsstoffet ble senest vurdert i 2006, 2009 og 2010. I utgangspunktet skulle aspartam revurderes nå i 2012, som et ledd i et større revurderingsprogram av alle godkjente tilsetningsstoffer, som skal være ferdig i 2020. EFSA sin ekspertgruppe kom imidlertid frem til at det per i dag er for lite forskning på eventuelle effekter av omdanningsproduktet DKP, og utsatte revurderingen i påvente av mer forskning på dette. Forskningen på aspartam gav ikke grunn til å endre på ADI.\nMattilsynet støtter seg til EFSA sine vurderinger, og ADI i Norge er derfor den samme som i Europa.\nMange er redde fordi aspartam inneholder metanol, men ved ADI vil man oppnå en konsentrasjon på 4 mg/kg, og metanol er ikke toksisk for mennesker før dosene kommer opp i 200-500 mg/kg, og har vist seg dødelig i doser over 3 g/kg. Det bør også nevnes at denne konsentrasjonen forutsetter at all aspartamen kommer samtidig, noe som er veldig lite realistisk.\n8. januar 2013 kom EFSA med en pressemelding om at de har fullført reevalueringen av Aspartam, og har kommet med et førsteutkast  som sendes ut på høring. Inntil 15.februar kunne alle komme med innspill, og 9.april 2013 publiserte de alle presentasjonene som ble holdt når de arrangerte et offentlig møte. Etter dette møtet, ble den endelige uttalelsen utsatt til November 2013, for å kunne ta hensyn til alle innspillene.\n10.desember ble den endelige rapporten publisert (pressemelding her), og etter å ha tatt hensyn til all eksisterende data samt de over 200 innspillene som kom, ble det ikke funnet noen grunn til å gjøre endringer i eksisterende ADI. Forbruksdata viser at til og med høykonsumenter ikke overskrider ADI, og at det ikke er noen grunn til bekymring ved denne eksponeringen i befolkningen som helhet.\nMange som har motforestillinger mot bruken av aspartam fokuserer på en liste over selvrapporterte bivirkninger som er publisert hos Food and Drug Administration (FDA). Det er viktig å ha i bakhodet at dette er snakk om selvrapportering, altså bivirkninger som folk selv har opplevd og hevder skyldes aspartam. I denne sammenhengen er det gjennomført en studie ved universitetet i Hull hvor man har testet ut disse bivirkningene i blindede og kontrollerte omgivelser. Denne studien er for tiden på vei til å bli publisert, men resultatene skal ikke ha gitt noen grunn til å iverksette noen tiltak.\nOppdatering: Studien som undersøkte de rapporterte bivirkningene er nå publisert.\n\n\nAcesulfam K\nAcesulfam Kalium er et annet kunstig søtningsstoff som også ble oppdaget ved en tilfeldighet. Søtstoffet er opp til 200 ganger søtere enn sukker, og brukes ofte i kombinasjon med aspartam, noe som betyr at mengden vi får i oss av det enkelte søtstoffet blir mindre.\nNår acesulfam K kommer ned i tarmen blir så godt som alt sammen absorbert og skilt ut igjen i uforandret form gjennom urinen. Det som ikke absorberes skilles ut via avføringen.\nDet er gjennomført mange langtidsstudier for å undersøke en eventuell kreftfremkallende effekt av acesulfam K, men ingen slike effekter er påvist. JECFA har uttalt at dette søtstoffet ikke har noen toksiske effekter, og opererer med en ADI på 15 mg/kg. EFSA opererer med en ADI på 0-9 mg/kg kroppsvekt, men heller ikke de har funnet grunn til å hevde at stoffet representerer en helserisiko.\nMattilsynet ser ikke på inntaket av acesulfam k som en bekymring.\n\n\nSukralose\nSukralose er et kunstig søtstoff som lages ved å bytte ut tre hydroksylgrupper i et vanlig sukkermolekyl med klor. Søtsmaken er ca 600 ganger søtere enn sukker. En av egenskapene til dette søtstoffet er at det i svært liten grad brytes ned i surt miljø, og under 1% brytes ned på et halvt år ved pH 3,0. På grunn av dette er sukralose velegnet som søtstoff i drikkevarer, desserter, tyggegummi osv.\nCa 10-20% av den sukralosen vi får i oss absorberes i tarmen. Halvveringstiden er ca ett døgn, og søtstoffet skilles stort sett ut uforandret i urinen. Dyreforsøk har ikke gitt grunnlag for å frykte at sukralose skal ha noen negative helseeffekter, og søtstoffet er ikke kreftfremkallende.\nStudier på mennesker har vist en mulig effekt på blodsukkeret ved langvarig eksponering, og hos noen forsøksdyr har man sett effekter på immunsystem, mage-tarm-kanalen og kroppsvekt. EU sine ekspertgrupper vurderte at disse mulige effektene ved høy eksponering over lang tid ikke var stor nok til å regnes som klinisk signifikant. Effekten som ble sett på kroppsvekt ble regnet som den viktigste, og det var denne det ble tatt utgangspunkt i ved etablering av ADI-verdien, som ble satt til 0-15mg/kg kroppsvekt.\n\n\nSukkeralkoholene\nSukkeralkoholer er den vanligste betegnelsen på polyoler, som er sukkerlignende molekyler som inneholder en hydroksylgruppe. Sukkeralkoholene finnes naturlig, men i veldig lave mengder, og det er derfor mer lønnsomt å produsere disse industrielt ved å ta utgangspunkt i vanlige sukkerarter. Generelt sett representerer sukkeralkoholene få helsemessige problemer, og de har ikke en spesifisert ADI.\nDet vanligste problemet med sukkeralkoholer er at de ikke tas spesielt godt opp i tarmen, og derfor i stor grad føres videre ut i tykktarmen. Her vil de fermenteres av tarmbakteriene, samt trekke vann ut i tarmen, og på den måten kunne gi symptomer på irritabel tarm. Den lakserende/avførende effekten vil variere mellom de ulike sukkeralkoholene etter hvor godt de tas opp i tarmen. Den vil selvfølgelig også avhenge av hvor stor den tilførte dosen er, og i tillegg har vi individuelle forskjeller i hvor følsomme vi er.\nSukkeralkoholer er ikke fullt så søte som sukker, men på grunn av mengden som må til egner de seg godt som erstatning i produkter der sukkerets konsistens er viktig for resultatet, f.eks. i bakverk. I tillegg er de mye brukt i sukkerfritt godteri som pastiller og tyggis.\n\n\nErythritol\nErytritol, eller sukrin som det er bedre kjent som, er et litt spesielt sukkeralkohol. I motsetning til de andre sukkeralkoholene dannes erythritol ved en naturlig gjæringsprosess av glukose. En annen egenskap av sukrin er at det absorberes nesten fullstendig i tynntarmen, slik at det ikke gir de samme laksative effektene som de andre sukkeralkoholene.\nDenne studien konkluderte med at sukrin gav langt mindre gastrointestinale plager enn xylitol, som er et annet sukkeralkohol. Likevel kan søtstoffet gi slike plager i større doser, og derfor er det ikke brukt som søtning i drikkevarer, der man foretrekker intense søtstoffer. EFSA sin vurdering av erythritol finner dere her. ADI er satt til uspesifisert, noe som betyr at søtstoffet ikke representerer noen helserisiko.\n\n\nStevia\nStevia (steviolglykosid) er et naturlig søtstoff utvunnet fra planten Stevia rebaudiana bertoni, som stammer fra Paraguay. I Japan har stevia lenge vært et av de mest brukte søtstoffene, og nylig ble det også akseptert som søtstoff av EFSA og dermed også her i Norge. Steviaplanten inneholder mange ulike steviolglykosider, men for at det skal klassifiseres som stevia må minst 95% av innholdet bestå av Stevioside og Rebaudioside A. Stevia er 250-300 ganger søtere enn sukker, er kalorifritt, påvirker ikke blodsukkeret og er snill med tennene.\nMetabolske studier på steviolglykosider, utført både på dyr og mennesker, har vist at opptaket i tarmen er dårlig. Bakteriene i tykktarmen hydrolyserer steviolglykosidene, og det dannes steviol, og mye av dette absorberes her. Steviol gjennomgår en konjugeringsreaksjon i leveren, og det dannes steviolglukuronid, som skilles ut via urinen. Det er ikke observert en akkumulering av steviolmetabolitter i kroppen.\nStevia har ikke en lakserende effekt slik som sukkeralkoholene, og kan derfor brukes som sukkererstatning i drikkevarer. I Sverige finnes det allerede saft som er søtet med stevia, og det tar nok ikke lang tid før dette også er å finne i butikkhyllene her.\nEFSA konkluderte i 2010 med at Stevia ikke er kreftfremkallende eller viser tegn til å gi andre negative helseeffekter. De har likevel gitt søtstoffet en lav ADI på 4mg/kg kroppsvekt, sannsynligvis på grunn av et begrenset datagrunnlag. Les EFSA sin rapport her.\nMattilsynet er foreløpig forsiktig med å anbefale utbredt bruk av stevia."
  },
  {
    "objectID": "artikler/sotstoffer.html#har-vi-en-konklusjon",
    "href": "artikler/sotstoffer.html#har-vi-en-konklusjon",
    "title": "Søtstoffer",
    "section": "Har vi en konklusjon?",
    "text": "Har vi en konklusjon?\nPersonlig vil jeg si at bruken av søtstoffer som erstatning for sukker er en positiv ting. De toksikologiske vurderingene utført av ekspertgruppene baseres på den tilgjengelige forskningen, og eksempelet med Stevia viser at det også er en stor forsiktighet inne i bildet når grenseverdiene settes.\nLikevel er det greit å se an individuelle behov før man tar et klart standpunkt. Jeg mener at de fleste vil ha positive effekter av å velge brus og saft med kunstig søtning fremfor de variantene som er søtet med sukker. Sukkerbrus inneholder rundt 100g sukker per liter, så for de som har et høyt forbruk av brus eller drikker brus daglig kan det være mye å hente på å heller velge en lettvariant. Samtidig bør vi også ta hensyn til aktivitetsnivået til den enkelte. For noen kan ekstra sukker i form av brus være det som skal til for å dekke et høyt energibehov, så det går ikke an å se helt svart/hvitt på dette. Dette er imidlertid ikke snakk om Ola Nordmann som trener på treningsstudio 4 ganger i uken, heller skiløperen som trenger ekstra påfyll av energi på slutten av 5-milen. \nDet er anbefalt å kombinere flere søtstoffer. Dette kan gi en forsterking av smaken, slik at det totalt sett kreves mindre søtstoff. Vi vil også komme lenger unna de aksepterte mengdene av hvert enkelt søtstoff, noe som kan fungere som et sikkerhetsnett for de som er storbrukere av produkter med kunstig søtning. For eksempel er det veldig vanlig å kombinere aspartam og acesulfam k i drikkevarer som søtes på kunstig vis. Et nytt produkt på markedet nå er Sukrin+, som er en kombinasjon av erythritol og stevia."
  },
  {
    "objectID": "artikler/sovn-viktigere-enn-du-tror.html",
    "href": "artikler/sovn-viktigere-enn-du-tror.html",
    "title": "Søvn - viktigere enn du tror!",
    "section": "",
    "text": "Som både jeg og Vegard har vært inne på tidligere kan spiller søvn en viktig rolle for den stadige formskiftende livsstilen vår. I den forrige artikkelen jeg skrev om søvn skrev jeg blant annet at apetitthormonene leptin og ghrelin sannsynligvis vil være forstyrret ved et forstyrret søvnmønster, som i tur kan føre til et økt matinntak. I denne artikkelen skal jeg  pirke litt mer i overflaten på hvordan søvn påvirker fysiologiske mekanisme og omvendt, og hvordan dette i tur kan knyttes til overvekt."
  },
  {
    "objectID": "artikler/sovn-viktigere-enn-du-tror.html#døgnrytmen",
    "href": "artikler/sovn-viktigere-enn-du-tror.html#døgnrytmen",
    "title": "Søvn - viktigere enn du tror!",
    "section": "Døgnrytmen",
    "text": "Døgnrytmen\nVår fysiologiske og atferdsmessige syklus på ca 24 timer (biologisk døgnrytme) blir styrt av en såkalt circadisk klokke som befinner seg i et bestemt område av hyptalamus (suprachiasmatisk nukleus for å være helt nøyaktig) (1). Denne styres hovedsakelig av lys/mørke-sykluser, og hovedfunksjonen er å fremme våkenhet når det er lyst ute og trøtthet når det er mørkt ute. Metabolske prosesser, deriblant energiomsetning og gentranskripsjon følger også denne klokken.\nDet er derimot ikke bare dette området av hypotalamus som styrer vår fysiologiske døgnrytme. Det finnes også perifere circadiske maskineri i de fleste vev, og disse vil i stor grad påvirkes av matvanene våre. Disse vil derfor indirekte påvirke vår biologiske døgnrytme (fysiologisk 24-timers syklus) og atferden som følger denne. Endrede matvaner som kalorirestriksjon, endring i matinntak og til og med måltidsrytme, spesielt i sammenheng med endret eller forstyrret døgnrytme, kan forstyrre metabolske prosesser i kroppen vår."
  },
  {
    "objectID": "artikler/sovn-viktigere-enn-du-tror.html#søvn-energibalanse-og-sjokolade",
    "href": "artikler/sovn-viktigere-enn-du-tror.html#søvn-energibalanse-og-sjokolade",
    "title": "Søvn - viktigere enn du tror!",
    "section": "Søvn, energibalanse og sjokolade",
    "text": "Søvn, energibalanse og sjokolade\nSom jeg har vært inne på tidligere forårsaker søvnmangel en del endokrine forstyrrelser, deriblant lavere og høyere nivåer av henholdsvis leptin og ghrelin som igjen kan knyttes til energibalansen (mer energi) og økt apetitt (2). I tillegg har lavere søvnkvalitet (kortere perioder med REM-søvn) blitt relatert til overvekt og økt BMI (3,4). Nylig er det også observert at aktiviteten i hjernen endrer seg som følge av søvnmangel. Noen av disse endringene skjer i områder relatert til belønning, som for eksempel putamen, talamus og prefrontal cortex (5). På godt dagbladsk vil det si at jo dårligere man sover, jo mer lyst får man på snop. I den samme studien fant de også at når man ble utsatt for søvnmangel så spiste forsøkspersonene i gjennomsnitt 300 kcal mer om dagen enn i den perioden der de fikk sove lenge nok. Dette er en betydelig effekt på energiinntaket, og denne studien har Vegard skrevet om her."
  },
  {
    "objectID": "artikler/sovn-viktigere-enn-du-tror.html#skeiv-døgnrytme-hormoner-og-energibalanse",
    "href": "artikler/sovn-viktigere-enn-du-tror.html#skeiv-døgnrytme-hormoner-og-energibalanse",
    "title": "Søvn - viktigere enn du tror!",
    "section": "Skeiv døgnrytme, hormoner og energibalanse",
    "text": "Skeiv døgnrytme, hormoner og energibalanse\nInnledningsvis nevnte jeg vår biologiske døgnrytme. En lang rekke hormoner følger det cricardiske systemet, og danner basis for en indre biologisk døgnrytme. Vi vet blant annet fra artikkelen av Gonnissen et al at kortisol er høyt om den biologiske morgenen, glukose og insulin er høyest på den biologiske natten, det samme gjelder leptin som faller når vi nærmer oss morgen og frokosttid (1). Samme gjennomgangsartikkel  påpeker også at metabolismen av makronæringsstoffene også endres som følge av det circardiske maskineriet, og nevner at karbohydrater metaboliseres bedre etter frokost. Slik jeg ser det er det nok en forskjell på hva kroppen og hodet krever fra person til person. At kroppsvev ønsker glukose tidlig på dagen er i seg selv ganske naturlig i og med at dette er dets primære drivstoff.\nBåde phase advance (dersom man sovner tidligere og våkner tidligere enn det som er biologisk optimalt) og phase delay (dersom man sovner senere og våkner senere enn det som er biologisk optimalt) forårsaker en økt oksidasjon av karbohdyrater og en redusert oksidasjon av proteiner (grunnet hyperinsulinemi). Phase delay økte også glukosekonsentrasjonen i blod. Den økte karbohydratoksidasjonen skyldes trolig hyperinsulinemi og hyperglykemi, som begge kan tilskrives forstyrret døgnrytme og til dels høyere kortisolnivåer ved forstyrret søvn. Spillet mellom kortisol og insulin i denne prosessen er ikke kartlagt fullstendig, men døgnvariasjoner med tydelige svingninger ser ut til å forekomme."
  },
  {
    "objectID": "artikler/sovn-viktigere-enn-du-tror.html#måltidsrytmen-har-ingenting-å-si.-eller",
    "href": "artikler/sovn-viktigere-enn-du-tror.html#måltidsrytmen-har-ingenting-å-si.-eller",
    "title": "Søvn - viktigere enn du tror!",
    "section": "Måltidsrytmen har ingenting å si. Eller?",
    "text": "Måltidsrytmen har ingenting å si. Eller?\nMåltidsrytme har egentlig for lengst blitt avskrevet som en særlig viktig faktor for overvekt. Lite og ofte øker ikke forbrenningen, og hindrer ikke overspising. Ikke hos alle i alle fall. Setter man måltidsrytmen i sammenheng med døgnrytmen og den cricardiske klokken har det derimot vært observert store metabolske svingninger ved et fråtsende og aggresivt matinntak sammenliknet med småspising hvor oksidasjonen var relativt konstant gjennom de aktive timene av dagen (1). Dette kan selvfølgelig helt enkelt også settes i sammenheng med at store måltider gjerne stiller større krav til metabolske prosesser enn små. Likevel nevner Gonnissen at fettoksidasjon var høyere hos kvinner som spiste tre måltider sammenliknet med to."
  },
  {
    "objectID": "artikler/sovn-viktigere-enn-du-tror.html#søvnproblemer-og-overvekt",
    "href": "artikler/sovn-viktigere-enn-du-tror.html#søvnproblemer-og-overvekt",
    "title": "Søvn - viktigere enn du tror!",
    "section": "Søvnproblemer og overvekt",
    "text": "Søvnproblemer og overvekt\nDersom vi samler opp informasjonen jeg har nevnt tidligere i innlegget er det ganske klart at redusert søvnkvalitet og timer i senga påvirker substratoksidasjon, leptin- og ghrelinkonsentrasjoner (apetitt) og mat som belønning slik at en positiv energibalanse fremmes. Spørsmålet en kan stille seg videre da er om et optimalt søvnmønster kan hjelpe til med å normalisere disse prossessene, samtidig som et rigid måltidsmønster også vil kunne påvirke vår circardiske klokke. Dersom det er en reell effekt av måltidsrytme på døgnrytmen vår vil disse effektene etter hvert kunne potensiere hverandre. La oss heller ikke glemme at en invers korrelasjon mellom søvnlengde, fettmasse og kroppsvekt ble funnet ved vedlikehold av vekt. Med andre ord, sover man lengre og bedre kan kroppskomposisjonen forbedres (til et visst punkt vel og merke).\nBasert på overnevnte informasjon er det ingen tvil om at det eksisterer en sammenheng mellom søvn, kroppskomposisjon og kroppsvekt. Det kreves nok litt mer enn en stabil måltidsrytme og gunstigere døgnrytme for å få bukt med overvektsepidemien vi står ovenfor i dag, og jeg vil påpeke at denne artikkelen bærer preg av informasjon og kunnskap som ikke er fullstendig kartlagt enda. At begge deler kan bidra til en sunnere livsstil skal man derimot ikke se bort ifra.\nDet at jeg skriver denne artikkelen uti de sene nattetimer er ikke ment som et eksempel til etterfølgelse!\nReferanser:\n\nGonnissen HK, Hulshof T, Westerterp-Plantenga MS: Chronobiology, endocrinology, and energy- and food-reward homeostasis. Obesity reviews : an official journal of the International Association for the Study of Obesity 2013, 14(5):405-416.\nVan Cauter E, Knutson KL: Sleep and the epidemic of obesity in children and adults. European journal of endocrinology / European Federation of Endocrine Societies 2008, 159 Suppl 1:S59-66.\nLiu X, Forbes EE, Ryan ND, Rofey D, Hannon TS, Dahl RE: Rapid eye movement sleep in relation to overweight in children and adolescents. Archives of general psychiatry 2008, 65(8):924-932.\nTheorell-Haglow J, Berne C, Janson C, Sahlin C, Lindberg E: Associations between short sleep duration and central obesity in women. Sleep 2010, 33(5):593-598.\nSt-Onge MP, McReynolds A, Trivedi ZB, Roberts AL, Sy M, Hirsch J: Sleep restriction leads to increased activation of brain regions sensitive to food stimuli. The American journal of clinical nutrition 2012, 95(4):818-824."
  },
  {
    "objectID": "artikler/spise-saktere.html",
    "href": "artikler/spise-saktere.html",
    "title": "Bør du spise saktere?",
    "section": "",
    "text": "Har du noen gang reflektert over hvor fort du spiser maten din? En helt fersk studie publisert i Clinical Nutrition kan indikere at det kanskje kan være verdt å ofre en tanke eller to!\nDiabetes type 2 (DM2) er en av de raskest voksende helseutfordringene i verden i dag. Estimert forekomst av denne livsstilssykdommen er på hele 8,5 % av den voksne populasjonen. I arbeidet med å forebygge utviklingen av DM2 er det viktig å identifisere alle påvirkbare risikofaktorer, og ettersom ingen tidligere har sett på sammenhengen mellom spisetempo og DM2, var det akkurat dette to forskere fra Litauen ønsket å undersøke (1).\nLes også: Diabetes type 2 - hvordan skal man spise?"
  },
  {
    "objectID": "artikler/spise-saktere.html#metoder",
    "href": "artikler/spise-saktere.html#metoder",
    "title": "Bør du spise saktere?",
    "section": "Metoder",
    "text": "Metoder\nStudien er en såkalt kasus-kontroll-studie, der man starter med utfallet og undersøker om det er ulikheter i en gitt risikofaktor mellom de som har fått sykdommen og de som ikke har det. I dette tilfellet rekrutterte forskerne 234 personer (kasuser) som nylig hadde fått DM2-diagnosen, og 486 personer (kontroller) som verken hadde redusert glukosetoleranse eller DM2. Kontrollene ble rekruttert fra samme klinikk som kasusene, og ble matchet for kjønn og alder. Det trente øyet vil se at for hvert kasus er det to kontroller. Studiepopulasjonen bestod av 28 % menn og 72 % kvinner, med gjennomsnittsalder på hhv 64 og 65 år, men alderen spredte seg helt fra 34 til 86.\nDet ble registrert informasjon om kjønn, alder, familiær diabeteshistorie, utdanningsnivå, sivilstatus, kostvaner, røyking og fysisk aktivitet. Etter 12 timers faste ble deltakernes glukosetoleranse testet, og fastende blodsukker og triglyserider ble målt. De ble også veid og midjemålet ble registrert.\nSpisetempoet var selvrapportert og basert på hvor fort deltakerne spiste sammenlignet med de andre som spiste ved samme bord. På spørsmålet «hvor fort spiser du sammenlignet med de andre», kunne de kategorisere eget spisetempo som veldig sent, relativt sent, likt, relativt fort eller veldig fort. For å undersøke om det var en sammenheng mellom spisetempo og diabetesrisiko ble de som svarte veldig og relativt sent slått sammen til en gruppe, og det samme med de som sa de spiste relativt eller veldig fort.\nForskerne undersøkte også om det var en forskjell mellom de med og uten DM2 når det kom til alle de andre faktorene de hadde registrert informasjon om."
  },
  {
    "objectID": "artikler/spise-saktere.html#resultater",
    "href": "artikler/spise-saktere.html#resultater",
    "title": "Bør du spise saktere?",
    "section": "Resultater",
    "text": "Resultater\nNår det gjaldt karakteriseringen av de med og uten DM2 fant forskerne ut at de med DM2 hadde signifikant lavere utdanningsnivå, høyere BMI og høyere forekomst av diabetes i nær familie.\nI en direkte analyse av rapportert spisetempo og sykdom fant man at de som spiste fort hadde 2,5 ganger høyere forekomst av DM2 enn de som spiste sakte (OR = 2.5; 95% CI 1.69-3.68, p &lt; 0.001). Ved å justere resultatene for familiær diabeteshistorie, utdanning, BMI, midjemål, røyking, fysisk aktivitet og fastende triglyserider fant man det samme resultatet (OR = 2.52; 95% CI 1.56-4.06, p &lt; 0.001). Med andre ord, i den undersøkte populasjonen var det en helt klar sammenheng mellom spisetempo og risiko for DM2, også etter at man hadde justert for mange mulige konfunderende faktorer."
  },
  {
    "objectID": "artikler/spise-saktere.html#hva-betyr-alt-dette",
    "href": "artikler/spise-saktere.html#hva-betyr-alt-dette",
    "title": "Bør du spise saktere?",
    "section": "Hva betyr alt dette?",
    "text": "Hva betyr alt dette?\nDet er svært lite sannsynlig at det er en direkte årsakssammenheng mellom hvor fortdu spiser og risikoen for hvorvidt du vil utvikle DM2. Studien er den første som ser på denne sammenhengen, og den har flere metodiske svakheter som gjør at det er vanskelig å konkludere. Forfatterne nevner selv et par svakheter med sin egen studie. Måten de har samlet inn informasjon om spisetempo er ikke validert, og det er ikke gjort noen form for kvantitative målinger av hvor fort deltakerne spiste. Det er heller ikke kontrollert for energiinntak.\nI tillegg til de nevnte svakhetene er studiedesignet observasjonelt, så den er uansett ikke egnet til å si så mye om årsakssammenhenger. Men kombinert med tidligere studier på spisetempo, så er det mulig å generere noen hypoteser. Det å spise fort har tidligere blitt assosiert med økt energiinntak og insulinresistens. Det å spise saktere er assosiert med et lavere energiinntak og økt metthetsfølelse etter et måltid. Dette støttes også av intervensjonsstudier, der man har observert at de som blir bedt om å spise raskt jevnt over spiser mer energi enn de som spiser sakte.\nBlant personer som blir bedt om å spise sakte har man observert høyere nivåer av metthetssignaler som produseres i magen, noe som kan gi tidligere metthet. Det kan indikere at det å spise fort kan gi magen for dårlig tid til å produsere disse signalstoffene, noe som får oss til å spise mer før vi blir mett.\nOvervekt, og spesielt abdominalfedme, er en viktig risikofaktor for metabolsk syndrom. Mekanismene som gjør at denne overvekten øker risikoen for blant annet DM2 og hjertesykdom er ikke fullstendig klarlagt, og dette samspillet er komplisert. Det er mange mulige årsaker, men det at fettvevet produserer en del hormoner som er vist å påvirke insulinsensitivitet er sannsynligvis en viktig bidragsyter."
  },
  {
    "objectID": "artikler/spise-saktere.html#konklusjon",
    "href": "artikler/spise-saktere.html#konklusjon",
    "title": "Bør du spise saktere?",
    "section": "Konklusjon",
    "text": "Konklusjon\nDet er ikke grunnlag for å si at det å spise fort har en direkte årsakssammenheng med risikoen for å utvikle diabetes type 2. Men det kan likevel spille en indirekte rolle, fordi det å spise fort kan bidra til å øke energiinntaket, som igjen kan bidra til overvekt og metabolsk syndrom.\nFor majoriteten av befolkningen kan det derfor være et godt råd å ta seg tid til maten og spise saktere, ettersom dette vil kunne bidra til å begrense energiinntaket og forebygge overvekt. Det er godt grunnlag for å si at metthetssignalene ikke henger helt med i svingene dersom vi spiser for fort, noe som medfører at det å hive nedpå kan bidra til at du totalt sett spiser mer enn du trenger.\nFor de som prøver å gå ned i vekt kan det være lurt å utnytte den mulige økte metthetsfølelsen av å spise saktere, ettersom sult er en av de primære årsakene til at man ofte ikke klarer å opprettholde et energiunderskudd over tid.\nReferanse:\n\nRadzeviciene L, Ostrauskas R: Fast eating and the risk of type 2 diabetes mellitus: a case-control study. Clin Nutr 2013, 32(2):232-235."
  },
  {
    "objectID": "artikler/steinalder-levealder.html",
    "href": "artikler/steinalder-levealder.html",
    "title": "Steinaldermenneskets lave levealder, et argument i kostdebatten?",
    "section": "",
    "text": "Steinaldermennesket ble bare 30 år gamle. Dette er et argument som titt og ofte dukker opp i ulike diskusjoner om kosthold. Som oftest brukes det som et argument for at steinalderkosthold umulig kan være noe bra for oss, siden vi tross alt lever mye lenger i dag. Men er det egentlig sånn at forventet levealder kan fortelle oss hvor bra et kosthold er? Og sier den noe om hvor gammel vi kan bli?\nI følge Christian Drevon, som nylig deltok i en kostholdsdebatt på NRK, kan vi forklare steinaldermenneskets korte levealder med kostholdet. Men er dette egentlig tilfelle, og hvis ikke, hvorfor?"
  },
  {
    "objectID": "artikler/steinalder-levealder.html#hva-er-forventet-levealder",
    "href": "artikler/steinalder-levealder.html#hva-er-forventet-levealder",
    "title": "Steinaldermenneskets lave levealder, et argument i kostdebatten?",
    "section": "Hva er forventet levealder?",
    "text": "Hva er forventet levealder?\nNår vi snakker om forventet levealder i en populasjon, så tenker vi på den gjennomsnittlige levealderen. I Norge i dag kan en mann forvente å bli 78,6 år gammel, mens en kvinne kan forvente å leve nesten fem år lenger, til hun er 83,1 år. Likevel er det ikke sånn at alle blir så gammel, og mange blir også mye eldre.\nFor å enklest mulig forklare hvordan dette begrepet benyttes, har jeg laget en liten historie:\n\nOla og Kari Nordmann levde et langt liv sammen som en familie. Ola døde i det øyeblikket han ble 78,6 år gammel, og noen år senere tok også Kari kvelden. Den observante leser har sikkert gjettet hvor gammel Kari ble. (For de litt mindre observante, kan jeg røpe at hun ble 83,1 år gammel.)\n\n\nOla og Kari ville veldig gjerne ha barn, og i løpet av livet var Kari gravid tre ganger. Pga komplikasjoner under fødselen, døde dessverre det første barnet allerede den første dagen. Det andre barnet, Lise, ble påkjørt av skolebussen og døde, bare 10 år gammel. Det tredje barnet fikk navnet Jens, og han lever fortsatt blant oss. Han er nå 55 år gammel, og lurer på hvor gammel han kommer til å bli.\n\nHvis vi ser på familien Nordmann som en populasjon, så kan vi beregne gjennomsnittlig levealder og dermed forventet levealder for Jens. Ved å se på den gjennomsnittlige alderen på de som er døde i populasjonen, får vi et estimat på hvor gammel Jens kan forvente å bli. Vi prøver:\n\n78,6 + 83,1 + 0 + 10 = 171,7 år\n171,7 år/ 4 = 42,9 år\n\nGjennomsnittlig levealder i familien Nordmann er i underkant av 43 år. Jens har med andre ord for lengst passert denne alderen. Burde Jens derfor se på seg selv som et medisinsk mirakel som fremdeles lever? Såklart ikke, da andre mennesker i samme populasjon har blitt mye eldre!"
  },
  {
    "objectID": "artikler/steinalder-levealder.html#forventet-levealder-vs-maksimal-levealder",
    "href": "artikler/steinalder-levealder.html#forventet-levealder-vs-maksimal-levealder",
    "title": "Steinaldermenneskets lave levealder, et argument i kostdebatten?",
    "section": "Forventet levealder vs maksimal levealder",
    "text": "Forventet levealder vs maksimal levealder\nProblemet med å se på forventet levealder for steinaldermennesket er nettopp dette. Med stor sannsynlighet var det mange som døde i ung alder, enten pga hygieniske forhold ved fødselen, harde klimatiske forhold, jaktulykker osv. Jo flere som dør i en ung alder, jo lavere blir gjennomsnittsalderen i populasjonen, og dermed blir det forventede levealderen også lav.\nGenetisk sett er vi svært like våre forfedre i steinalderen, og det er da å forvente at den maksimale levealderen ikke har forandret seg noe særlig, selv om vi absolutt benytter oss bedre av den i dag!\nDet er derfor svært viktig at vi skiller mellom forventet levealder, som har mest med miljø å gjøre, og maksimal levealder, som er genetisk bestemt."
  },
  {
    "objectID": "artikler/steinalder-levealder.html#hvordan-har-forventet-levealder-utviklet-seg-i-norge",
    "href": "artikler/steinalder-levealder.html#hvordan-har-forventet-levealder-utviklet-seg-i-norge",
    "title": "Steinaldermenneskets lave levealder, et argument i kostdebatten?",
    "section": "Hvordan har forventet levealder utviklet seg i Norge?",
    "text": "Hvordan har forventet levealder utviklet seg i Norge?\nBare for ca. 100 år siden, rundt år 1900, var forventet levealder i Norge ca. 50 år. I 1950 var forventet levealder steget til 71 år, og tallet steg ytterligere opp til 81 år ved årtusenskiftet (1). Hovedårsaken til denne økningen er et fall i spedbarnsdødeligheten. I tillegg er det stadig flere som overlever sykdommer de tidligere ville dødd av, som f.eks. hjerteinfarkt.\nBare siden år 1900 har forventet levealder økt med over 30 år her i Norge. Betyr dette at dagens kosthold er mye bedre enn for 100 år siden? Naturligvis ikke."
  },
  {
    "objectID": "artikler/steinalder-levealder.html#hva-har-da-levealder-med-kostholdsdebatten-å-gjøre",
    "href": "artikler/steinalder-levealder.html#hva-har-da-levealder-med-kostholdsdebatten-å-gjøre",
    "title": "Steinaldermenneskets lave levealder, et argument i kostdebatten?",
    "section": "Hva har da levealder med kostholdsdebatten å gjøre?",
    "text": "Hva har da levealder med kostholdsdebatten å gjøre?\nJeg syns vi skal være forsiktige med å tillegge kostholdet en større rolle enn det har hatt i utviklingen av forventet levealder. Selvfølgelig har kostholdet mye å si for enkeltindividet, men for store grupper er det helt andre faktorer som ligger bak denne økningen.\nMange bruker likevel levealder som et argument for at dagens kornbaserte kosthold er det sunneste. Iver Mysterud skriver i sin bok, “Mat, menneske og evolusjon” (2), at paleopatologer, som studerer rester etter mennesker fra eldre tidsperioder, mener at:\n\nDet kornbaserte kostholdet førte til en rekke helseskader: folk ble lavere av vekst, barnedødeligheten økte, levealderen ble lavere og infeksjonssykdommer, jernmangelanemi, osteomalasi og andre defekter i skjelettdannelsen, tannråte og tannemaljeproblemer forekom hyppigere\n\nI og med at det er så mange andre ting som spiller inn på forventet levealder, og denne i tillegg ikke sier noe om alderen for enkeltindividet, mener jeg at dette argumentet må vekk fra kostholdsdebatten.\n\nReferanser\n\nFolkehelseinstituttet - Levealder - fakta om forventa levealder i Noreg\nMysterud I: Mat, Menneske og Evolusjon, 1 edn: Gyldendal Akademisk; 2006"
  },
  {
    "objectID": "artikler/stressresponsen.html",
    "href": "artikler/stressresponsen.html",
    "title": "Stressresponsen",
    "section": "",
    "text": "Denne artikkelen er den første i en kort serie som vil omhandle stress, subjektive helseplager og psykosomatikk. Denne første artikkelen omhandler de endringene som skjer i kroppen når vi utsettes for stressende stimuli. Stress er en naturlig og livsnødvendig prosess som vi alle opplever fra tid til annen. Her vil jeg fokusere på hvordan stressresponsen utarter seg rent biologisk, mens senere artikler vil fokusere på faktorer som bidrar til variasjon i stressrespons, samt mulige konsekvenser langvarig stress kan ha på en persons fysiske og psykiske helse.\nArtikkelen er basert på review-artikkelen «The time dimension in stress responses: Relevance for survival and health (1).\nStressresponsen påvirker kroppens fysiologiske, endokrine (hormon) og autonome funksjoner, samt immunsystemet og hjernens biokjemi. Stress er en helt naturlig reaksjon som kan anses som kroppens «alarmsystem». Formålet er å gjøre innehaveren av kroppen oppmerksom på en ytre eller indre ubalanse eller abnormalitet. Stressresponsen trigges av en «stimulus», for eksempel en fare som har oppstått i miljøet eller en smerte i en kroppsdel. Visse systematiske endringer vil da inntreffe på ulike tidspunkt. Vi vil merke noen av disse endringene i form av en «fight or flight»-respons, som blant annet utarter seg i form av økt puls, endringer i kroppstemperatur, skjelving osv. Hensikten med stressresponsen er å beskytte oss fra potensiell fare ved å forberede oss på å agere raskt."
  },
  {
    "objectID": "artikler/stressresponsen.html#stressresponsen-på-1-2-4",
    "href": "artikler/stressresponsen.html#stressresponsen-på-1-2-4",
    "title": "Stressresponsen",
    "section": "Stressresponsen på 1-2-4",
    "text": "Stressresponsen på 1-2-4\nHer følger en oversikt over endringene som skjer i kroppen ved stressrespons i kronologisk rekkefølge.\n\n1. Hjerneaktivering\nHjernen blir gjennom sanseinntrykk (syn, hørsel, lukt, smak eller berøring) gjort oppmerksom på en stimulus. Hjernen har i oppgave å holde oversikt over alle de ting som foregår både i vårt ytre og indre miljø, og passe på at alt er i balanse (homeostase). Det første som skjer er at en stimulus tolkes som et tegn på at noe er i ubalanse, og tiltak må innsettes for å gjenopprette balansen. Dette merkes ved at vi blir mer våkne, og at elektrisk hjerneaktivitet øker. Metabolske endringer forekommer også, samt endringer i blodtilførselen til hjernen. Dette skjer i løpet av sekunder og minutter etter at stimulusen har blitt oppdaget.\n\n\n2. Atferdsaktivering\nPlutselige endringer i hjerneaktivering vil automatisk føre til endringer i atferd (men dette vil ikke nødvendigvis være oss bevisst). Vi vil automatisk respondere ved å orientere oss og søke informasjon om stimulusen som er blitt oppdaget. Vi vil forsøke å finne kilden til ubalanse i miljøet, og gradvis vil dette søket ende opp i målbevisst handling for å gjenopprette balansen.\n\n\n3. Psykofysiologisk aktivering\nResponsene i adferd skjer samtidig med endringer i autonome og vegetative nerver, både i de sympatiske og parasympatiske nervesystemene. Disse endringene bidrar til opplevelse av følelser (for eksempel frykt) som er en viktig komponent i stress. Slike endringer skjer litt saktere enn atferdsendringer, men allikevel i løpet av sekunder.\n\n\n4. Psykoendokrin aktivering\nDe neste endringene som skjer er saktere, mer generelle, og påvirker de fleste cellene i kroppen. I løpet av få sekunder vil hypofysen begynne å skille ut hormoner. Deretter vil sekundære hormoner som for eksempel kortisol, adrenalin og thyroxin skilles ut. Kortisol bidrar hovedsakelig til å regulere opp blodsukker, men har også andre roller under stressresponsen. Adrenalin bidrar til å øke blodtilførsel til muskler og vitale organer, øke frigjøring av energisubstrat, samt øke puls og blodtrykk. Thyroxin (T4) bidrar gjennom sin omdanning til stoffskiftehormonet trijodotyronin (T3) også til oppregulering av metabolisme og blodsirkulasjon, og er trolig delaktig i å «finregulere» effektene av adrenalin og kortisol. Det kan ta cirka 10-15 minutter før disse hormonene når sine høyeste nivåer."
  },
  {
    "objectID": "artikler/stressresponsen.html#helt-til-slutt",
    "href": "artikler/stressresponsen.html#helt-til-slutt",
    "title": "Stressresponsen",
    "section": "Helt til slutt",
    "text": "Helt til slutt\nStressresponsen slik den er lagt frem her representerer hvordan kroppen sannsynligvis vil reagere i møte med en kortvarig, plutselig fremtredende, stressende stimuli. Disse kortvarige endringene i kroppens biologi er helt ufarlige i små mengder, men kan i verste fall føre til langvarig skade om de forekommer for ofte. Det er også viktig å påpeke at variasjon alltid vil forekomme, og en rekke faktorer påvirker hvordan stressresponsen utarter seg. Disse faktorene, og hvordan de påvirker stress vil diskuteres i neste artikkel i denne serien.\n1.Eriksen, H. R., & Ursin, H. (1999). The time dimension in stress responses: Relevance for survival and health, Psychiatry Research, 85, 39-50."
  },
  {
    "objectID": "artikler/subjektive-helseplager.html",
    "href": "artikler/subjektive-helseplager.html",
    "title": "Subjektive helseplager",
    "section": "",
    "text": "Fra tid til annen opplever vi alle det man kan kalle for subjektive helseplager. Dette er plager som oppstår uten at man kan finne noen åpenbar organisk årsak, og som ikke kan måles objektivt eller oppdages på spesifikke medisinske tester. De er selvrapportert, varierer i styrke og varighet, og er ekstremt vanlige. Hos noen kan subjektive helseplager bli så voldsomme at de medfører langvarig sykefravær og sterkt nedsatt livskvalitet. Denne artikkelen er ment som en innføring i prevalens og klassifisering av subjektive helseplager. Mot slutten vil jeg også gå inn på konsekvensene av helseplager for helsevesenet, samt diskutere hvorvidt subjektive helseplager kan sies å forårsakes av å leve i et industrialisert samfunn.\nSubjektive helseplager oppleves av så å si alle mennesker i mange ulike kulturer, og kan derfor anses som helt normalt. Det er en utfordring både å forsøke å forklare hva som forårsaker slike helseplager, og ikke minst hva som gjør at de for noen kan utvikle seg til å bli uutholdelige."
  },
  {
    "objectID": "artikler/subjektive-helseplager.html#hva-er-subjektive-helseplager",
    "href": "artikler/subjektive-helseplager.html#hva-er-subjektive-helseplager",
    "title": "Subjektive helseplager",
    "section": "Hva er subjektive helseplager?",
    "text": "Hva er subjektive helseplager?\nSubjektive helseplager er selvrapporterte plager som ikke har noen objektiv eller klar organisk årsak. Typisk grupperer vi subjektive helseplager inn i fem ulike kategorier. Den første kategorien kalles for muskel- og skjelettsmerter, og omfatter blant annet ryggsmerter, skuldersmerter, hodepine og migrene. Den andre kategorien kalles for «pseudonevrologiske» plager, og omfatter søvnproblemer, tretthet, svimmelhet, og angst. Den tredje kategorien kalles for gastrointestinale plager, og innenfor denne finner vi for eksempel magesmerter som ved irritabel tarm, oppblåsthet, diaré og forstoppelse. Den fjerde kategorien omfattes av betegnelsen «allergier» og inkluderer pustevansker, eksem, og astma. Innenfor den femte kategorien finner vi forkjølelsessymptomer og hosting."
  },
  {
    "objectID": "artikler/subjektive-helseplager.html#hvor-vanlig-er-subjektive-helseplager",
    "href": "artikler/subjektive-helseplager.html#hvor-vanlig-er-subjektive-helseplager",
    "title": "Subjektive helseplager",
    "section": "Hvor vanlig er subjektive helseplager?",
    "text": "Hvor vanlig er subjektive helseplager?\nSubjektive helseplager er ekstremt vanlig. En undersøkelse gjort på et representativt utvalg (1240 deltakere) av den norske befolkningen fant ut at hele 96% av de spurte hadde opplevd én eller flere av en rekke opplistede helseplager i løpet av de siste 30 dager (1). Det vanligste var muskel- og skjelettsmerter, som ble rapportert hos 80% av respondentene. 65% rapporterte pseudonevrologiske plager, mens 60% rapporterte gastrointestinale problemer. 54% rapporterte forkjølelse, og 34% rapporterte allergier. Det er altså langt vanligere å oppleve helseplager fra tid til annen enn å ikke oppleve dem!"
  },
  {
    "objectID": "artikler/subjektive-helseplager.html#hvorfor-er-subjektive-helseplager-så-utbredt",
    "href": "artikler/subjektive-helseplager.html#hvorfor-er-subjektive-helseplager-så-utbredt",
    "title": "Subjektive helseplager",
    "section": "Hvorfor er subjektive helseplager så utbredt?",
    "text": "Hvorfor er subjektive helseplager så utbredt?\nEn naturlig tanke er at subjektive helseplager er utbredt på grunn av det samfunnet og tiden vi lever i. Vi utsettes for mye stress og press i arbeidsliv, studier og i hverdagen, og har ikke tilstrekkelig tid til å slappe av like mye som man kunne før i tiden. Ofte hører vi at «alt var bedre før». Fra alternative kanter kan man også høre spekulasjoner i at helseplager kan skyldes ting som tilsetningsstoffer i mat, genmodifiserte matvarer, mobilstråling, eller andre «moderne» materialer.\nDessverre kan vi ikke reise tilbake i tid for å undersøke hvordan forekomsten av subjektive helseplager var i gamle dager, men det vi derimot kan gjøre er å undersøke forekomsten i menneskegrupper som lever på tradisjonelle måter, isolert fra alt som kan kalles moderne. Det er nettopp dette en gruppe fra Universitetet i Bergen har gjort. I 2004 målte de forekomsten av subjektive helseplager hos 120 medlemmer av urbefolkningen på Filipinene, sammenliknet med 101 Filipinere som lever under mer vestlig-liknende forhold, og nordmennene fra den tidligere omtalte studien (2). I 2007 fulgte de også opp med å se på forekomsten hos 320 medlemmer av Masaai-folket i Afrika (3). Det viste seg at urfolkene i begge studiene hadde høyere forekomst av subjektive helseplager totalt enn hos den norske befolkningen. Mønsteret av forekomst av de ulike typene helseplager (muskel- og skjelettplager, pseudonevrologiske plager osv) var mye det samme, men de ble rapportert i høyere grad hos urfolk enn hos nordmenn. V kan derfor konkludere med at subjektive helseplager sannsynligvis ikke forekommer som et resultat av å leve i et moderne, industrialisert samfunn. Kanskje subjektive helseplager rett og slett er en menneskelig normaltilstand?"
  },
  {
    "objectID": "artikler/subjektive-helseplager.html#plager-ikke-nødvendigvis-symptomer",
    "href": "artikler/subjektive-helseplager.html#plager-ikke-nødvendigvis-symptomer",
    "title": "Subjektive helseplager",
    "section": "Plager, ikke (nødvendigvis) symptomer",
    "text": "Plager, ikke (nødvendigvis) symptomer\nNår man merker smerte eller ubehag i kroppen er det naturlig å søke etter en årsak. Vi tolker ubehaget som et symptom på at noe er feil. Dette er ikke så rart, da plager veldig ofte kan være nettopp symptomer på underliggende sykdom. Men det som er spesielt med subjektive helseplager er at man svært ofte ikke klarer å finne noen årsak. For de aller fleste av oss er ikke dette et stort problem, da en kortvarig hodepine eller forbigående oppblåsthet er noen man kan leve med uten nevneverdig nedsatt funksjon. Men for noen det ikke fullt så enkelt. For veldig mange kan nemlig helseplagene bli så store og mangfoldige at det går utover den daglige funksjonen."
  },
  {
    "objectID": "artikler/subjektive-helseplager.html#subjektive-helseplager-og-sykefravær",
    "href": "artikler/subjektive-helseplager.html#subjektive-helseplager-og-sykefravær",
    "title": "Subjektive helseplager",
    "section": "Subjektive helseplager og sykefravær",
    "text": "Subjektive helseplager og sykefravær\nDe nyeste tallene på årsaker til sykefravær er dessverre ikke tilgjengelige for allmennheten, men vi vet at i 1996 var over halvparten av alle sykemeldinger skrevet ut kun på grunnlag av pasientens subjektive plager uten at legen klarte finne noen organisk årsak til problemene (1). Faktisk var hele 45% av langtidssykemedling, nesten 33% av permanent trygdestønad, og 45% av rehabiliteringskostnader skrevet ut kun for muskel- og skjelettsmerter. Et nyere estimat (fra 2008) angående korsryggsmerter (som går innunder kategorien muskel- og skjelettplager) anslår at slike smerter alene koster det norske samfunnet hele 15 milliarder kroner årlig (4).\nSubjektive helseplager er altså ikke bare problematisk for den enkelte som rammes, men er også et gigantisk folkehelseproblem. Det interessante er at vi ikke har noen biologiske markører for disse plagene, og at de tilsynelatende forekommer i større eller mindre grad hos alle i befolkningen. Det finnes heller ikke noe klart mål for når de går over fra å være tolererbare til når de blir uutholdelige. Siden det tilsynelatende ikke finnes noen klar organisk årsak til disse plagene, og også på grunn av at disse plagene ofte forekommer sammen hos dem som er verst rammet, er det nå et voksende konsensus om at psykologi spiller en rolle. I neste artikkel vil jeg beskrive og forklare en helhetlig modell som kan binde sammen de konseptene jeg har trukket frem i denne artikkelserien: Stressresponsen, variasjon i håndtering og opplevelse av stress, og i dag - subjektive helseplager."
  },
  {
    "objectID": "artikler/subjektive-helseplager.html#oppsummering",
    "href": "artikler/subjektive-helseplager.html#oppsummering",
    "title": "Subjektive helseplager",
    "section": "Oppsummering",
    "text": "Oppsummering\n\nSubjektive helseplager er selvrapporterte plager som ikke har noen åpenbar organisk årsak\n96% av den norske befolkningen rapporterer forekomst av minst én subjektiv helseplage i løpet av siste 30 dager\nSubjektive helseplager er ikke et resultat av vårt moderne levesett. De ser ut til å være en naturlig del av livet til alle mennesker\nFor noen mennesker blir subjektive helseplager så store at de fører til sterkt nedsatt funksjon og livskvalitet\nSubjektive helseplager er et alvorlig folkehelseproblem\n\nReferanser:\n\nIhlebæk, C., Eriksen, H. R. & Ursin, H. (2002). Prevalence of subjective health complaints (SHC) in Norway. Scandinavian Journal of Public Health, 30, 20-29.\nEriksen, H. R., Hellsnes, B., Staff, P. & Ursin, H. (2004). Are subjective health complaints a result of modern civilization? International Journal of Behavioural Medicine, 11, 122-125.\nWilhelmsen, I., Mulindi, S., Sankok, D., Wilhelmsen, A. B., Eriksen, H. R., & Ursin, H. (2007). Subjective health complaints are more prevalent in Maasais than in Norwegians. Nordic Journal of Psychiatry, 61, 304-309.\nSoldal, D. M., 2008. Epidemiologi ved korsryggsmerter, Norsk Epidemiologi, 18, 107-110."
  },
  {
    "objectID": "artikler/sunn-usunn-kontekst.html",
    "href": "artikler/sunn-usunn-kontekst.html",
    "title": "Sunt eller usunt - betydningen av kontekst",
    "section": "",
    "text": "Kan den entrecoten du spiste til middag regnes som sunn eller usunn? Og hva med potetene du spiste ved siden av? Av og til kan det virke som om en matvare kan klassifiseres som enten sunn eller usunn, men er det egentlig så enkelt? Hva avgjør om en matvare er sunn eller ikke, og kan den være begge deler?"
  },
  {
    "objectID": "artikler/sunn-usunn-kontekst.html#sunnhet-og-helse",
    "href": "artikler/sunn-usunn-kontekst.html#sunnhet-og-helse",
    "title": "Sunt eller usunt - betydningen av kontekst",
    "section": "Sunnhet og helse",
    "text": "Sunnhet og helse\nDet er mange betydninger av begrepene sunnhet og helse, og du vil få ulike svar alt etter hvem du spør. Det kan være snakk om konkrete ting som fravær av sykdom, eller mer komplekse forhold som psykisk velvære og trivsel. Alle de ulike aspektene gjelder også når det er snakk om kosthold, noe som kan være med å komplisere synet på om en matvare er sunn eller usunn. Et kosthold som er sunt for deg trenger ikke nødvendigvis å være like sunt for en annen. Alle har ulike behov, så å kategorisk definere en bestemt matvare som sunn eller usunn blir rett og slett en grov overforenkling."
  },
  {
    "objectID": "artikler/sunn-usunn-kontekst.html#betydningen-av-kontekst",
    "href": "artikler/sunn-usunn-kontekst.html#betydningen-av-kontekst",
    "title": "Sunt eller usunt - betydningen av kontekst",
    "section": "Betydningen av kontekst",
    "text": "Betydningen av kontekst\nDet er selvfølgelig mulig å lage generelle retningslinjer for hva som er sunn og usunn mat, men overgangen vil være langt mer glidende enn som så. Problemet med å sette for klare grenser her er at det ikke tas hensyn til individuelle forskjeller i både kosthold og livsstil. For å kunne si noe om en matvare er sunn eller usunn for akkurat deg, må vi se på kostholdet og livsstilen din som en helhet.\nViktige spørsmål å stille seg kan være:\n\nHva ønsker du å oppnå?\nHvor mye er du i fysisk aktivitet, og hvordan er intensiteten?\nHva har du spist/skal du spise resten av dagen?\nEr dette unntaket eller regelen?\n\nAlle disse tingene spiller inn når du skal avgjøre om noe vil være greit å spise eller om det vil være mer hensiktsmessig å la være. Hvis du har spesifikke målsetninger som f.eks. å gå ned i vekt, setter det begrensninger for hva som er lurt å spise, men først og fremst vil det være mengdene som påvirkes. Er du mye i fysisk aktivitet vil du slippe unna med større frihet i kostholdet enn dersom du sitter i ro hele dagen. Et kakestykke eller to som et daglig innslag i kostholdet vil være en dårlig idé for den gjennomsnittlige sofapoteten, mens en deltaker i Tour de France gjerne er helt avhengig av å ty til slike løsninger for å dekke det enorme energibehovet sitt.\nHva du spiser til hvert enkelt måltid er underordnet det totale matinntaket over tid. Vi vet at måltidsfrekvensen spiller liten rolle så lenge totalinntaket er det samme, og dette bør tas med i vurderingen av måltidsstørrelsen. Hvis du spiser få måltid om dagen, er det greit at disse er store. Hvis du derimot trives best med å spise ofte, vil det kanskje virke mot sin hensikt om måltidene samtidig er store og energirike, spesielt om målet er vektnedgang. Vil du opp i vekt kan det være vanskelig å få i seg nok mat på få måltider, og det kan være lurt å spise oftere.\nDet du gjør mesteparten av tiden vil også avgjøre mesteparten av resultatene du får. Om kake og brus er et daglig innslag i kostholdet ditt er det nok ikke det lureste du gjør, men om du en sjelden gang velger å kose deg med dette vil det ha minimalt å si i lengden. Det kan til og med slå positivt ut på f.eks. psykiske aspekter ved helsen din. Igjen gjelder det å ta hensyn til de langsiktige målsetningene dine og velge derifra.\nFor å oppsummere er det viktig å ta hensyn til helheten. Om en matvare er sunn eller ikke vil avhenge av hvilken kontekst vi snakker om, og det er mange faktorer å ta hensyn til. Hvem, hva og hvorfor er sentrale spørsmål å ta utgangspunkt i. For å gjøre generelle forbedringer i kostholdet ditt kan du ta utgangspunkt i de følgende artiklene.\nEnkle tiltak som kan forbedre kostholdet ditt del 1\nEnkle tiltak som kan forbedre kostholdet ditt del 2\nEnkle tiltak som kan forbedre kostholdet ditt del 3\n\nHva legger du i begrepene sunn og usunn?"
  },
  {
    "objectID": "artikler/taco-farlig.html",
    "href": "artikler/taco-farlig.html",
    "title": "Er taco farlig?",
    "section": "",
    "text": "Jeg har stort sett sluttet å bruke energi på det som skrives om kosthold i avisene, men det er lenge siden jeg har blitt direkte provosert av en forside. Det skrives mye rart i avisene, og den røde tråden er at overskriftene først og fremst velges ut ifra hva som vil selge flest aviser. At noe enten er kjempefarlig eller kjempesunt er helt klart bedre for avissalget enn ett budskap om moderasjon og variasjon, som på sin side hadde vært mer verdt for de som leser avisen."
  },
  {
    "objectID": "artikler/taco-farlig.html#taco",
    "href": "artikler/taco-farlig.html#taco",
    "title": "Er taco farlig?",
    "section": "Taco",
    "text": "Taco\nForsiden på dagens Dagbladet er fylt med en side om taco, og den store overskriften sier “Tacoen som er farlig for deg”! Hele tre sider er satt av til å fortelle om denne farlige tacoen. På bildet ser vi et par tacoskjell fylt med kjøttdeig, salat, tomat og litt salsa. Er det kanskje denne tacoen som er farlig for deg?\nArtikkelen ligger nå også på nett!"
  },
  {
    "objectID": "artikler/taco-farlig.html#mettet-på-farlig-fett",
    "href": "artikler/taco-farlig.html#mettet-på-farlig-fett",
    "title": "Er taco farlig?",
    "section": "Mettet på farlig fett",
    "text": "Mettet på farlig fett\nDette er overskriften som lyser mot deg når du slår opp på selve saken. Det er selvfølgelig snakk om den skumle palmeoljen.\nI en faktaboks øverst i artikkelen kan vi lese at:\n\n\nProduksjon av palmeolje er en trussel mot regnskogen\n\n\n\nPalmeoljen er langt mer helseskadelig enn annen vegetabilsk olje\nPalmeoljen inneholder mer mettet fett enn andre vegetabilske oljer, bortsett fra kokosolje\nPalmeoljen inneholder palmitinsyre, som er en av de mest kolesteroløkende fettsyrene vi har\n\n\nAt produksjonen av palmeolje er en trussel mot regnskogen er riktig, og det i seg selv er et argument for å begrense bruken. Men artikkelen fokuserer ikke på dette, her er det snakk om de helsemessige konsekvensene. At palmeolje er mer helseskadelig enn annen vegetabilsk olje er en påstand med manglende støtte i litteraturen. Dette baseres på ideen om at innholdet av mettet fett dikterer hvor sunn en fettkilde er, og oljer med mye mettet fett er følgelig ansett som usunne. Det er i dag en økende mengde evidens for at denne sammenhengen ikke er slik vi i lengre tid har trodd.\nDet er et stort fokus på totalkolesterol, men i dag vet vi at dette er en ganske dårlig markør for helserisiko. Hjertelege og forsker Espen Rostrup har tidligere lært oss om viktigheten av å se på sammensetningen av fettstoffene i blodet, og ikke bare totalen. Til og med størrelsen på de ulike partiklene har vi nå kunnskaper om. Det er flere studier som indikerer at mettet fett har en positiv effekt på denne sammensetningen (1-5).\nPalmitinsyre er en av de fettsyrene som i størst grad øker totalkolesterolet, men forholdet mellom total:HDL-kolesterol påvirkes lite. Palmeolje inneholder også kortere mettede fettsyrer, som øker totalkolesterolet mer enn palmitinsyre, men i større grad forbedrer forholdet mellom totalkolesterol og HDL (HDL øker mer enn LDL), noe som er regnet som positivt (5). En studie fra 2011 undersøkte effektene av henholdsvis palmeolje og olivenolje på fettstoffene i blodet (6). Olivenoljen gav lavere totalkolesterol og LDL, men palmeoljen gav lavere triglyserider, noe som er assosiert med en mindre aterogen lipidprofil."
  },
  {
    "objectID": "artikler/taco-farlig.html#gammel-kunnskap",
    "href": "artikler/taco-farlig.html#gammel-kunnskap",
    "title": "Er taco farlig?",
    "section": "Gammel kunnskap",
    "text": "Gammel kunnskap\nI teksten finner vi uttalelser fra flere autoriteter innen ernæring, og mange av disse bygger på lipidhypotesen. Denne sier at økt inntak av mettet fett gir økt kolesterol, som igjen øker risikoen for hjertesykdom. Det at mettet fett har en effekt på kolesterolet er det liten tvil om, men som dere kan se over så snakker vi ikke nødvendigvis om en negativ effekt. At et økt kolesterol gir økt risiko for hjertesykdom er det delte meninger om, og i en redaksjonell artikkel i Scandinavian Cardiovascular Journal argumenterer forfatteren for hvorfor denne sammenhengen ikke er riktig (7)."
  },
  {
    "objectID": "artikler/taco-farlig.html#mettet-fett-og-kolesterol",
    "href": "artikler/taco-farlig.html#mettet-fett-og-kolesterol",
    "title": "Er taco farlig?",
    "section": "Mettet fett og kolesterol?",
    "text": "Mettet fett og kolesterol?\n\nNoen av de rimelige tacovariantene inneholder så mye som 20-30 prosent av den omstridte palmeolja.\n\nKlinisk ernæringsfysiolog Tine Sundfør kommenterer at palmeolje i moderate mengder ikke er påvist å ha negative effekter på helsen, men at vi ikke bør få i oss større mengder. Det kan likevel diskuteres hvor store mengder det her er snakk om når vi tenker oss at et tacoskjell inneholder ca 3 gram fett og 20-30% av dette er palmeolje.\n\n\n\nTacoskjell (mais) - 1 stk (11g)\n\n\n\nEnergi\n53 kcal\n\n\nProtein\n0,7g\n\n\nFett\n2,8g\n\n\nMettet fett\n1,3g\n\n\nKarbohydrat\n6,2g\n\n\nKostfiber\n0,6\n\n\n\nSundfør fortsetter med at tacoen totalt sett kan inneholde ganske mye mettet fett, spesielt dersom man bruker kjøttdeig, vanlig ost og rømme. Klinisk ernæringsfysiolog Cathrine Borchsenius skulle ønske at produsentene kunne byttet ut palmeoljen med en sunnere olje, og nevner at i motsetning til palmeolje er de fleste vegetabilske oljer sunne. Dette gjenspeiler hele ideen om at mettet fett er usunt og umettet fett bedre. Flere vegetabilske oljer har en svært skeiv fordeling av omega-3 og omega-6, og bidrar til et allerede ubalansert forhold. Kokosolje er den oljen som inneholder mest mettet fett, men denne er regnet som svært sunn og assosiert med god helse, noe som understreker at man ikke kan rangere oljer sunnhetsmessig etter innholdet av mettet fett.\n\nHvis du totalt sett får i deg for mye mettet fett, øker dette kolesterolet, som igjen gir helseproblemer, sier Sundfør.\n\nHer går Sundfør ut ifra at lipidhypotesen stemmer, selv om virkningsmekanismene her ikke er kartlagt. Med tanke på den forskningen som er gjort på mettet fetts påvirkning på kolesterolet er det ikke plausibelt at denne årsakssammenhengen er reell. Tall fra WHO sier oss at det ikke er en konsistent sammenheng mellom inntak av mettet fett og hjertesykdom, og de landene der inntaket av mettet fett er høyest (eksempelvis Frankrike og Sveits) ligger lavt på statistikken over hjertesykdom (8). Dette er selvfølgelig bare observasjonsdata, men når ikke engang observasjonene er konsekvente så finner jeg det lite trolig at det er en sammenheng.\n\nHos barn gir ikke inntaket av mettet fett noen konsekvenser der og da, men det er langsomme prosesser som blir akselerert i feil retning, og når de kommer i 40-50-årsalderen  vil flere dø av hjerte- og karsykdommer enn det burde vært, sier Kjetil Retterstøl [overlege ved Lipidklinikken på Rikshospitalet].\n\nSåvidt meg bekjent finnes det ingen dokumentasjon som underbygger det Retterstøl påstår her. Hanne Storhaug har gått gjennom kunnskapsgrunnlaget for fettanbefalingene i en tidligere artikkel på siden her, og dette grunnlaget er rimelig tynt. Jeg ser ingen gode argumenter for å skremme folk med slike påstander når grunnlaget bak dem er så skralt."
  },
  {
    "objectID": "artikler/taco-farlig.html#hva-skal-du-tro",
    "href": "artikler/taco-farlig.html#hva-skal-du-tro",
    "title": "Er taco farlig?",
    "section": "Hva skal du tro?",
    "text": "Hva skal du tro?\nLeser du alt som skrives i avisene fra dag til dag så er det ikke godt å vite hva du skal tro på. Husk at overskriftene lages for å selge aviser, og ting er sjeldent så svart/hvitt som det gjerne presenteres for å få det interessant nok. Du kommer veldig langt med moderasjon og sunn fornuft.\nDet at produksjonen av palmeolje er belastende for miljøet er et godt argument for å redusere bruken. Når det kommer til effektene på helse er saken ikke fullt så klar. Palmeolje brukes i svært mye av det som anses som usunn mat, nemlig kjeks, sjokolade og generell hurtigmat. Det kan godt være at det finnes en korrelasjon mellom høyt inntak av palmeolje og økt risiko for sykdom, men da skyldes det mest sannsynlig heller at det gjennomsnittlige valget av matvarer ikke er spesielt gunstig. At palmeoljen i seg selv fører til dårligere helse er det ikke mange holdepunkter for å hevde.\nMed andre ord kan du med god samvittighet kose deg med tacoen i kveld, uten å bruke noe særlig energi på å tenke på hvilke fettsyrer den inneholder. Det er totalen over tid som betyr noe, ikke hva du spiser på enkeltdager, og taco kan uten tvil inngå i et sunt kosthold.\n\nHva mener du om palmeolje?\nReferanser:\n\nSiri PW, Krauss RM: Influence of dietary carbohydrate and fat on LDL and HDL particle distributions. Curr Atheroscler Rep 2005, 7(6):455-459.\nMensink RP, Zock PL, Kester AD, Katan MB: Effects of dietary fatty acids and carbohydrates on the ratio of serum total to HDL cholesterol and on serum lipids and apolipoproteins: a meta-analysis of 60 controlled trials. Am J Clin Nutr 2003, 77(5):1146-1155.\nKrauss RM, Blanche PJ, Rawlings RS, Fernstrom HS, Williams PT: Separate effects of reduced carbohydrate intake and weight loss on atherogenic dyslipidemia. Am J Clin Nutr 2006, 83(5):1025-1031; quiz 1205.\nHoenselaar R: Saturated fat and cardiovascular disease: the discrepancy between the scientific literature and dietary advice. Nutrition 2012, 28(2):118-123.\nSiri-Tarino PW, Sun Q, Hu FB, Krauss RM: Saturated fat, carbohydrate, and cardiovascular disease. Am J Clin Nutr 2010, 91(3):502-509.\nTholstrup T, Hjerpsted J, Raff M: Palm olein increases plasma cholesterol moderately compared with olive oil in healthy individuals. Am J Clin Nutr 2011, 94(6):1426-1432.\nSchersten T, Rosch PJ, Arfors KE, Sundberg R: The cholesterol hypothesis: time for the obituary? Scand Cardiovasc J 2011, 45(6):322-323.\nKendrick M: Det store kolesterolbedraget; 2007."
  },
  {
    "objectID": "artikler/tilsetningsstoffer.html",
    "href": "artikler/tilsetningsstoffer.html",
    "title": "Tilsetningsstoffer i mat",
    "section": "",
    "text": "Tilsetningsstoffer er noe som finnes i all mat vi spiser, og mange bekymrer seg for disse skumle stoffene som vi tross alt får i oss hver eneste dag. I denne artikkelserien vil jeg ta for meg ulike tilsetningsstoffer og drøfte hvor trygge de ulike stoffene er. I denne innledningsdelen får du en innføring i hva tilsetningsstoffer er, hvordan de reguleres og hvor trygge vi kan være på tilsetningsstoffer generelt."
  },
  {
    "objectID": "artikler/tilsetningsstoffer.html#hva-er-tilsetningsstoffer",
    "href": "artikler/tilsetningsstoffer.html#hva-er-tilsetningsstoffer",
    "title": "Tilsetningsstoffer i mat",
    "section": "Hva er tilsetningsstoffer",
    "text": "Hva er tilsetningsstoffer\nTilsetningsstoffer er en fellesbetegnelse på stoffer som tilsettes i mat, og defineres slik:\n\nTilsetningsstoff: Ethvert stoff som vanligvis ikke inntas som et næringsmiddel i seg selv, og som vanligvis ikke brukes som en typisk ingrediens i næringsmidler, uansett om det har næringsverdi eller ikke, men som tilføres næringsmidler på grunn av et teknologisk behov ved fremstilling, bearbeiding, pakking, transport eller oppbevaring, og som fortsatt er til stede i det ferdige produkt i forandret eller uforandret form.\n-Forskriften om tilsetningsstoffer i næringsmidler\n\nTilsetningsstoffer tilsettes altså i maten for å tilfredsstille ulike behov.\nAlle tilsetningsstoffer som brukes i Norge har et E-nummer, som betyr at de er godkjent i Europa. Et E-stoff er altså det samme som et tilsetningsstoff, og en oversikt over alle E-stoffene finner du her. Grunnen til at man har valgt å gi tilsetningsstoffene et E-nummer er at det skal være lett å kjenne igjen de ulike tilsetningsstoffene og hva de brukes til. De er nemlig mer eller mindre sortert utifra bruksområde, og her er en liten oversikt (det finnes noen unntak, men dette er hovedregelen):\n\n\n\n\n\n\n\n100-199\nFargestoffer\n\n\n200-299\nKonserveringsmidler\n\n\n300-399\nAntioksidanter\n\n\n400-499\nKonsistensmidler\n\n\n500-599\nSurhetsregulerende midler, antiklumpemidler og hevemidler\n\n\n600-699\nSmaksforsterkere\n\n\n900-999\nSøtstoffer, gasser og overflatebehandlere\n\n\n1000-1520\nEnzymer og modifisert stivelse"
  },
  {
    "objectID": "artikler/tilsetningsstoffer.html#adi---akseptabelt-daglig-inntak",
    "href": "artikler/tilsetningsstoffer.html#adi---akseptabelt-daglig-inntak",
    "title": "Tilsetningsstoffer i mat",
    "section": "ADI - akseptabelt daglig inntak",
    "text": "ADI - akseptabelt daglig inntak\nFor hvert enkelt tilsetningsstoff beregnes det en ADI-verdi, som står for akseptabelt daglig inntak. Dette er den mengden man kan innta hver dag hele livet (70 år) uten at det er forbundet med en helserisiko, og presenteres som mengde per kg kroppsvekt. For å komme frem til ADI-verdier tar man hensyn til alle studier, både på dyr og mennesker.\nVanligvis bruker man en verdi som heter NOAEL (No Observed Adverse Effect Level), som er den høyeste verdien der man aldri har påvist negative helseeffekter, og justerer for en sikkerhetsfaktor for å beregne ADI. I enkelte tilfeller benytter man LOAEL (Lowest Observed Adverse Effekt Level), som er den laveste dosen som har påvist negative helseeffekter, men da justeres vanligvis sikkerhetsfaktoren opp for å ta hensyn til dette.\nHvis studiene er gjort på mennesker bruker man vanligvis en sikkerhetsfaktor på 10, som skal representere individuelle forskjeller fra menneske til menneske. Dette betyr at ADI-verdien blir satt til en tiendedel av NOAEL-verdien. Hvis studiene er gjort på dyr, økes sikkerhetsfaktoren til 100, for også å justere for forskjeller mellom artene. Det tas også hensyn til kvaliteten på studiene som er gjort og mengden dokumentasjon, slik at sikkerhetsfaktoren kan variere mellom de ulike stoffene."
  },
  {
    "objectID": "artikler/tilsetningsstoffer.html#hvordan-reguleres-tilsetningsstoffene",
    "href": "artikler/tilsetningsstoffer.html#hvordan-reguleres-tilsetningsstoffene",
    "title": "Tilsetningsstoffer i mat",
    "section": "Hvordan reguleres tilsetningsstoffene",
    "text": "Hvordan reguleres tilsetningsstoffene\nRegler for bruk at tilsetningsstoffer er et resultat av en grundig risikovurdering og deretter en risikohåndtering/grensesetting, som utføres av ulike organer. Internasjonalt er det hovedsakelig ulike ekspertgrupper i WHO/FN som utfører disse oppgavene, og organer i EU er ansvarlige for europeiske reguleringer. I Norge er Mattilsynet det viktigste organet for risikohåndtering.\nInternasjonalt fastsettes grenseverdier for tilsetningsstoffer av Codex Alimentarius, som er en avdeling i FAO/WHO. Codex Alimentarius har hovedansvaret for utarbeiding av internasjonale standarder for matvarer, og har mange underavdelinger og komitéer. JECFA (Joint FAO/WHO Expert Committee on Food Additives) er en ekspertkomité som utfører toksikologiske vurderinger av tilsetningsstoffene. JECFA gir vitenskapelige råd til Codex Alimentarius der de foreslår grenseverdier for de ulike stoffene.\nI Europa fastsettes grenseverdiene for tilsetningsstoffer av en ekspertgruppe i Europakommisjonen, som er det øverste organet i EU. EFSA (European Food Safety Authority) står for risikovurderingen og foreslår grenseverdier på bakgrunn av sine toksikologiske vurderinger.\nHer i Norge er det Mattilsynet som fastsetter grenseverdier for de ulike tilsetningsstoffene. Hovedsakelig baserer de seg på rapportene fra JECFA og EFSA, men Vitenskapskomiteen for Mattrygghet gjør også egne risikovurderinger og kommer med innspill."
  },
  {
    "objectID": "artikler/tilsetningsstoffer.html#prinsipper-for-bruk-av-tilsetningsstoffer",
    "href": "artikler/tilsetningsstoffer.html#prinsipper-for-bruk-av-tilsetningsstoffer",
    "title": "Tilsetningsstoffer i mat",
    "section": "Prinsipper for bruk av tilsetningsstoffer",
    "text": "Prinsipper for bruk av tilsetningsstoffer\nDet er en del prinsipper for å bruke tilsetningsstoffer, og disse tar utgangspunkt i prinsipper fastsatt av Codex Alimentarius. Her er de viktigste prinsippene:\n\nAlle tilsetningsstoffene skal være vurdert og utprøvd toksikologisk. Det skal også tas hensyn til eventuelle forsterkende effekter av andre stoffer.\nTilsetningsstoffer skal bare godkjennes dersom de utifra dagens vitenskap ikke representerer en helserisiko i de mengdene som er foreslått brukt.\nAlle tilsetningsstoffer overvåkes kontinuerlig, og reevalueres når ny kunnskap foreligger\nTilsetningsstoffer skal bare brukes derom de oppfyller minst en av følgende:\n\nBevaring av matvarens ernæringsverdi\nTilfører nødvendige ingredienser til mat for spesielle dietetiske forhold\nØker matvarens stabilitet og holdbarhet uten å endre kvaliteten\nForenkler fremstilling, tilberedelse, behandling, pakking, transport eller lagring, uten at de dekker over eventuelle feil ved matvaren eller uønskede forhold i de ulike fasene.\n\nDet skal tilstrebes å bruke lavest mulig mengde for å oppnå ønsket effekt\nDet skal tas hensyn til den totale eksponeringen, altså den totale mengden vi får i oss fra alle kilder."
  },
  {
    "objectID": "artikler/tilsetningsstoffer.html#er-tilsetningsstoffer-farlig-for-oss",
    "href": "artikler/tilsetningsstoffer.html#er-tilsetningsstoffer-farlig-for-oss",
    "title": "Tilsetningsstoffer i mat",
    "section": "Er tilsetningsstoffer farlig for oss?",
    "text": "Er tilsetningsstoffer farlig for oss?\nMange går rundt med en frykt for tilsetningsstoffer, men er denne velbegrunnet? Det er vanlig at tilsetningsstoffer får negativ omtale, men denne er stort sett aldri basert på nøytral, faglig informasjon. Det finnes mange nettsider som viser til lange lister med bivirkninger og negative effekter av ulike tilsetningsstoffer. Disse er gjerne basert på selvrapporterte bivirkninger, og selv om vi selvfølgelig ikke skal ignorere selvrapporterte effekter, så beviser ikke dette at tilsetningsstoffene hadde noe med saken å gjøre, da det er mange faktorer som spiller inn.\nI utgangspunktet er tilsetningsstoffene så nøye regulert at det ikke medfører en særlig stor risiko. EFSA og JECFA sitter til enhver tid på den mest oppdaterte informasjonen, og om et stoff hadde vist seg å ha negative effekter i de dosene vi eksponeres for kan du være trygg på at det ville skjedd en endring i reguleringene. Denne informasjonen er basert på studier på både mennesker og dyr, og er av langt høyere kvalitet enn selvrapporterte effekter. I tillegg tas det hensyn til den samlede evidensen, og ikke bare enkeltstudier, noe som styrker den totale vurderingen.\nHusk også at sikkerhetsfaktoren er ganske stor, så om du får i deg mer enn ADI-verdien så er det ikke dermed sagt at inntaket er forbundet med noen særlig risiko. Du kan tenke deg at du beveger deg inn i sikkerhetsmarginen, som for de fleste stoffer er veldig stor. Med andre ord er det liten grunn til bekymring."
  },
  {
    "objectID": "artikler/tilsetningsstoffer.html#ulike-typer-tilsetningsstoffer",
    "href": "artikler/tilsetningsstoffer.html#ulike-typer-tilsetningsstoffer",
    "title": "Tilsetningsstoffer i mat",
    "section": "Ulike typer tilsetningsstoffer",
    "text": "Ulike typer tilsetningsstoffer\nTilsetningsstoffene er som nevnt inndelt i grupper etter bruksområde. I de neste artiklene i denne serien vil jeg ta for meg noen sentrale grupper av tilsetningsstoffer. De mest brukte/omtalte tilsetningsstoffene omtales i egne artikler.\n\nKonserveringsmidler\nFargestoffer\nSøtstoffer\n\nInformasjonen i denne artikkelserien er hentet fra boken Næringsmiddeltoksikologi av Tore Aune. Videre vil det også hentes informasjon fra nyere forskning og rapporter fra de norske og internasjonale organene nevnt over."
  },
  {
    "objectID": "artikler/trening-smartere.html",
    "href": "artikler/trening-smartere.html",
    "title": "Gjør trening deg smartere?",
    "section": "",
    "text": "Innimellom hører man påstander om at “trening gjør deg smartere”. Men hvor godt dokumentert er egentlig denne påstanden, og hvordan kan det ha seg at fysisk aktivitet kan påvirke intelligens eller hukommelse? I denne artikkelen vil jeg gi en oversikt over hva vi vet om måten fysisk aktivitet kan påvirke hjernen, og hvilke positive konsekvenser dette kan ha gjennom hele livet."
  },
  {
    "objectID": "artikler/trening-smartere.html#hjernen-er-plastisk",
    "href": "artikler/trening-smartere.html#hjernen-er-plastisk",
    "title": "Gjør trening deg smartere?",
    "section": "Hjernen er plastisk",
    "text": "Hjernen er plastisk\nLenge har vi trodd at den viktigste delen av hjernens utvikling forekommer tidlig i livet, og at hjernen kan anses som ferdig utviklet ved 20 års alder. Før det trodde man det var snakk om 5 års alder. Nyere forskning forkaster disse påstandene; hjernen er plastisk, og i konstant endring gjennom hele livet.\nForskning viser blant annet at den delen av hjernen som har med navigasjon å gjøre er signifikant større hos taxisjåfører enn hos den generelle befolkningen (1). Hippocampus, en del av hjernen som er viktig for hukommelse, er større hos medisinstudenter under eksamenstiden enn ellers i året (2). Her er det en sammenheng mellom spesifikke oppgaver og kontroll av disse oppgavene i hjernen. Men fysisk aktivitet kan også påvirke mer generelle hjernefunksjoner!"
  },
  {
    "objectID": "artikler/trening-smartere.html#vi-er-skapt-for-bevegelse",
    "href": "artikler/trening-smartere.html#vi-er-skapt-for-bevegelse",
    "title": "Gjør trening deg smartere?",
    "section": "Vi er “skapt” for bevegelse",
    "text": "Vi er “skapt” for bevegelse\nSom Kristian Fagerland skriver i denne artikkelen, så er bevegelse og motorikk helt grunnleggende hos de aller fleste levende organismer. Bevegelse er egentlig ekstremt komplisert, og vi mennesker er ekstremt gode på det. Bevegelse handler ikke bare om trening; de motoriske områdene i hjernen er sterkt knyttet til nesten alle andre funksjoner.\nStudier har blant annet funnet ut at det å gestikulere gjør at man husker bedre, og at man tenker mer kreativt (3). Evnen til verbal kommunikasjon gjennom språk er fullstendig grunnleggende for mennesket som art, og hadde ikke vært mulig uten svært presise motoriske evner (4). Det finnes ikke en robot i verden som kan utføre alle de bevegelser som kan utføres med den største enkelhet av en fireåring (5).\nIdéen om at bevegelse kan påvirke hjernen er altså ikke helt usannsynlig. Nå har man også kommet frem til noen av de biologiske mekanismene som bidrar til den effekten bevegelse har på hjernen. En av de viktigste mekanismene for utvikling og opprettholdelse av intelligens og hukommelse er nydanning av hjerneceller, nevrogenese."
  },
  {
    "objectID": "artikler/trening-smartere.html#nevrogenese",
    "href": "artikler/trening-smartere.html#nevrogenese",
    "title": "Gjør trening deg smartere?",
    "section": "Nevrogenese",
    "text": "Nevrogenese\nDu har kanskje hørt at man ikke kan gro nye hjerneceller. Dette er ikke helt riktig. I et område av menneskehjernen som heter Dentate Gyrus finnes det stamceller som har muligheten til å dele og differensiere seg, og dermed skape nye hjerneceller i dette området. Dette kalles nevrogenese (6). Dentate Gyrus er en del av hippocampus, og spiller trolig en nøkkelrolle i dannelsen av nye minner (7). Denne delen av hjernen er også viktig for utvikling av romlig hukommelse, som brukes når man orienterer seg i sine omgivelser.\nFor at nevrogenese skal skje må stamcellene stimuleres av vekstfaktorer. Vekstfaktorer er proteiner som direkte påvirker og stimulerer cellevekst og differensiering. Foreløpig har tre vekstfaktorer blitt identifisert som viktige for nevrogenesen: BDNF (brain-derived neurotropic factor), IGF (insulinliknende vekstfaktor) og VEGF (vascular endothelial growth factor) (6). BDNF produseres direkte i hjernen, men IGF og VEGF produseres i celler ellers i kroppen. Disse vekstfaktorene fraktes til Dentate Gyrus via blodet, og setter i gang nevrogenesen.\nForskning viser at fysisk aktivitet øker produksjon av vekstfaktorer (6). På denne måten kan altså fysisk aktivitet direkte stimulere nevrogenese. Spørsmålet som gjenstår er hvor stor påvirkning fysisk aktivitet i realiteten kan ha, og om effekten i det hele tatt er merkbar. Foreløpig har det vært vanskelig å teste dette direkte hos mennesker, men studier på mus kan gi oss en pekepinn."
  },
  {
    "objectID": "artikler/trening-smartere.html#fysisk-aktivitet-og-nevrogenese",
    "href": "artikler/trening-smartere.html#fysisk-aktivitet-og-nevrogenese",
    "title": "Gjør trening deg smartere?",
    "section": "Fysisk aktivitet og nevrogenese",
    "text": "Fysisk aktivitet og nevrogenese\nBortsett fra størrelsen, er musehjernen oppsiktsvekkende lik menneskehjernen. Hjerneforskning på mus og rotter har lenge vært anerkjent som en solid metode for å finne ut av farmakologiske, biologiske, og fysiologiske prosesser i hjernen. Selv om man ikke kan trekke konklusjoner om menneskehjernens funksjon fra disse studiene alene, kan de gi gode opplysninger om hvilke mekanismer som spiller inn i for eksempel nevrogenesen. Det er ingen grunn til å tro at det skal være betydelige forskjeller i Dentate Gyrus hos mus og mennesker (8).\nEn studie fra 2005 (9) ønsket å studere den direkte innvirkningen av fysisk aktivitet på nevrogenese i Dentate Gyrus hos mus. Musene ble delt inn i to grupper. Musene i den såkalt “aktive gruppen” hadde tilgang på løpehjul hele døgnet. Musene i den «inaktive gruppen» hadde ikke tilgang på løpehjul. Etter en måned ble antallet nydannede celler talt opp.\nResultatene fra studien viste en betydelig høyere grad av nydannede celler hos den aktive kontra den inaktive gruppen. Hos de yngste musene så man fem ganger så mange nydannede celler i den aktive gruppen sammenliknet med den inaktive gruppen. Hos de eldre musene var nydanningen dobbelt så stor hos de aktive musene.\nI tillegg til den betydelige effekten av fysisk aktivitet på nevrogenese hos den aktive gruppen, fant man også at disse musene hadde signifikant bedre kognitiv funksjon; de var raskere til å lære nye oppgaver, og hadde generelt bedre hukommelse enn de inaktive musene.\nDisse resultatene er svært lovende, og gir et tydelig bilde av den store positive effekten fysisk aktivitet kan ha på nydanning av hjerneceller og på hukommelse. Likevel er det fortsatt mye man ikke vet om hvordan trening påvirker hjernen. Blant annet ble det nylig publisert en studie som indikerer at styrketrening kan ha en større effekt på nevrogenesen enn kondisjonstrening (10). Etter hvert som nye metoder for å studere menneskehjernen kommer på banen vil vi også få muligheten til å finne ut om effekten av fysisk aktivitet på nevrogenesen er like stor i mennesker som hos mus. Foreløpige resultater er uansett svært positive."
  },
  {
    "objectID": "artikler/trening-smartere.html#fysisk-aktivitet-og-forebygging-av-demens",
    "href": "artikler/trening-smartere.html#fysisk-aktivitet-og-forebygging-av-demens",
    "title": "Gjør trening deg smartere?",
    "section": "Fysisk aktivitet og forebygging av demens",
    "text": "Fysisk aktivitet og forebygging av demens\nDemens er betegnelsen på en gruppe sykdommer som fører til nedsatt hjernefunksjon. Den vanligste formen for demens er Alzheimer sykdom, som stod for 16,000 tapte leveår i Norge i 2010 (11). Demens forekommer vanligvis hos mennesker over 65, og resulterer i nedbrytning av hjerneceller (12). Siden fysisk aktivitet kan stimulere nydanning av hjerneceller i hukommelsessenteret i hjernen er det kanskje ikke så overraskende at trening har vist seg å ha en forebyggende effekt på utviklingen av demens.\nTusenvis av studier er gjennomført på sammenhengen mellom fysisk aktivitet og utviklingen av demens. Her har jeg valgt ut en studie fra Sverige som fulgte over 3,000 mennesker i over 30 år (13). Studien så på sammenhengen mellom mange ulike faktorer og utviklingen av demens senere i livet. Resultatene viste at deltakerne som var aktive i hverdagen hadde signifikant lavere risiko for å utvikle demens når de ble eldre. Denne trenden forble signifikant også etter at forskerne hadde kontrollert for en lang rekke andre faktorer, som blant annet alder, kjønn, utdannelse, kosthold, røyking, og BMI.\nBlant de 3,000 deltakerne i studien var det 90 tvillingpar hvorav den ene tvillingen hadde utviklet demens og den andre ikke hadde det. Da forskerne så på forskjellene mellom livsstilene innad i tvillingparene fant de en klar trend mot at de mer fysisk aktive hadde lavere forekomst av demens. Men etter å ha kontrollert for utdannelse var ikke trenden lenger signifikant. Det er derfor klart at det er flere faktorer som bidrar til demens.\nMajoriteten av studier som ser på sammenhengen mellom utvikling av demens og fysisk aktivitet ser en klar sammenheng (6). Det ser nå ut til at vi klart kan konkludere med at fysisk aktivitet er en av mange faktorer som kan forebygge demens. Selv om det biologiske og kjemiske forholdet ikke er helt etablert enda, er foreløpige resultater svært lovende."
  },
  {
    "objectID": "artikler/trening-smartere.html#oppsummering",
    "href": "artikler/trening-smartere.html#oppsummering",
    "title": "Gjør trening deg smartere?",
    "section": "Oppsummering",
    "text": "Oppsummering\nTusenvis av studier er gjennomført på sammenhengen mellom fysisk aktivitet og kognitiv funksjon, både hos unge og eldre. Det er fortsatt mange ubesvarte spørsmål, men noen ting kan vilikevel si med sikkerhet: Fysisk aktivitet har en stor positiv effekt på generell helse, og også på hjernehelse. God hjernehelse er nødvendig for å kunne fungere normalt i hverdagen, spesielt når man eldes. Det å komme seg ut og være mer aktiv er et av de enkleste tiltakene du kan gjøre for å forbedre livskvalitet og forebygge sykdom senere i livet.\n\nSå kom deg opp av sofaen og øk aktivitetsnivået. Om noen år vil du være glad for at du gjorde det!\nReferanser\n\nMaguire, E. A., Woollett, K., & Spiers, H. J. (2006). London Taxi Drivers and bus drivers: A structural MRI and neuropsyhological analysis. Hippocampus, 16, 1091-1101.\nDraganski, B., Gaser, C., Kempermann, G., Kuhn, H. G., Winkler, J., Buchel, C., & May, A. (2006). Temporal and spatial dynamics of brain structure changes during extensive learning. The Journal of Neuroscience, 26, 6312-6317.\nAlbali, M. W. (2005). Gesture in spatial cognition: Expressing, communicating, and thinking about spatial information. Spatial Cognition & Computation: An Interdisciplinary Journal, 5, 307-331.\nPulvermüller, F., Hauk, O., Nikulin, V. V., & Illmoniemi, J. (2005). Functional links between motor and language systems. European Journal of Neuroscience, 21, 793-797.\nMohan, V., Morasso, P., Zenzeri, J., Metta, G., Chakravarty, V. S., & Sandini, G. (2011). Teaching a humanoid robot to draw ‘shapes’. Autonomous Robots, 31, 21-53.\nCotman, C. W., Berchtold, N. C., Christie, L. (2007). Exercise builds brain health: Key roles of growth factor cascades and inflammation. Trends in Neurosciences, 30, 463-472.\nAmaral, D. G., Scharfman, H. E., Lavenex, P. (2007). The dentate gyrus: Fundamental neuroanatomical organization (dentate gyrus for dummies). Progress in Brain Research, 163, 3-22.\nLi, G. N., & Pleasure, S. J. (2005). Morphogenesis of the dentate gyrus: What we are learning from mouse mutants. Developmental Neuroscience, 27, 93-99.\nVan Praag, H., Shubert, T., Zhao, C. & Gage, F. (2005). Exercice enhances learning and hippocampal neurogenesis in aged mice. Journal of Neuroscience, 25, 8680-8685.\nCassilhas, R. C., Lee, K. S., Fernandes, J., Oliviera, M. G., Tufik, S., Meeusen, R., & de Mello, M. T. (2012). Spatial memory is improved by aerobic and resistance exercise through divergent molecular mechanisms. Neuroscience, 202, 309-317.\nInstitute for Health Metrics and Evaluation (2010). GBD Profile: Norway. URL: http://www.healthmetricsandevaluation.org/sites/default/files/country-profiles/GBD%20Country%20Report%20-%20Norway.pdf\nBrookmeyer, R., Gray, S., & Kawas, C. (1998). Projections of Alzheimer’s Disease in the United States and the public health impact of delaying disease onset. American Journal of Public Health, 88, 1337-1342.\nAndel, R., Crowe, M., Pedersen, N. L., Fratiglioni, L., Johansson, B., & Gatz, M. (2008). Physical exercise at midlife and risk of dementia three decades later: a population-based study of Swedish twins. Journal of Gerontology: Medical Sciences, 63A, 62-66."
  },
  {
    "objectID": "artikler/ulik-respons-lik-mat.html",
    "href": "artikler/ulik-respons-lik-mat.html",
    "title": "Ulik Respons på Lik Mat: Makronæringsstoffer",
    "section": "",
    "text": "Før du leser denne artikkelen ville jeg tatt en kjapp titt på artiklene Vegard allerede har skrevet om genetikk.\n2013 startet med at jeg slo et slag for en individuell tilnærming til kosthold, og mer eller mindre refset alle sider av kostholdsdebatten, som dessverre fremdeles fremstår som unyansert og trangsynt. Enda preges den dessverre av bærplukking, manglende vilje til å forstå motparten(e) og feilaktigfremlegging av resultater. Det glemmes av mange at selv om vi er like, er vi ikke vandrende kopier av hverandre. Vi er individer med ulike preferanser og ulike behov, og de fleste er enige om at en one-size-fits-all filosofi ikke fungerer.\nFedon Lindberg snakket på LHLs kostholdskonferanse i januar om samspillet mellom gener og næringsstoffer. Forskningen på dette er foreløpig bare i startfasen, men det er mye som indikerer at gener påvirker metabolismen av næringsstoffer fra individ til individ. I tur påvirkes også hvordan næringsstoffene vi får i oss påvirker genene våre, da spesielt via epigenetisk regulering.\nI denne artikkelen tar jeg utgangspunkt i boka «Nutrigenetic - Applying the Science of Personal Nutrition» som er skrevet av Martin Kohlmeier som tjener til livets opphold ved University of North Carolina (UNC). Forskningen som diskuteres i denne artikkelen vil du finne referanser til der (1). Det er viktig å ha i bakhodet at forskning som involverer genetikk er svært ressurskrevende, og det eksisterer derfor foreløpig ikke overveldende kausal evidens på mange felt."
  },
  {
    "objectID": "artikler/ulik-respons-lik-mat.html#introduksjon",
    "href": "artikler/ulik-respons-lik-mat.html#introduksjon",
    "title": "Ulik Respons på Lik Mat: Makronæringsstoffer",
    "section": "Introduksjon",
    "text": "Introduksjon\nOver millioner av år har genene våre utviklet seg i flerfoldige retninger, til dels grunnet forskjellige ernæringsmessige omstendigheter, og ulike genetiske varianter gjenspeiler fortiden vår. Noen av oss er tilpasset til å drikke store mengder melk uten å plages, mens andre ikke er det likesom noen av oss har problemer med hvete og gluten og andre ikke. Vi har egne, individuelle og unike forutsetninger som ligger til grunn for at vi velger å spise maten vi spiser.\nDe metabolske prossessene i kroppen vår som omhandler alt fra produksjon av enzymer og hormoner, til celledeling, proteinsyntese, energiproduksjon og metabolisering av næringsstoffer, styres av gener. Spesielt nedbrytningen av næringsstoffer er fullstendig avhengig av enzymer, som igjen er avhengig av ulike kofaktorer og koenzymer for å utføre arbeidet sitt. Uten disse ville nedbytningen og utnyttingen av næringsstoffer stoppet opp. Enzymer, reseptorer og til dels hormoner er proteiner som dannes etter proteinsyntese. Denne prosessen skjer delvis i cellen hvor gener som inneholder oppskriften på proteinene avleses og deretter transkriberes slik at det aktuelle proteinet dannes. Kort fortalt er det den såkalte genetiske koden som avgjør hvilke og i hvilken grad enzymer, reseptorer og enkelte hormoner produseres.\nSom nevnt innledningsvis er det ingen av oss som er like. Genetikk varierer fra person til person, og små endringer i genene gir opphav til endringer i oppskriften for de ulike proteinene våre. Dette kan gi store utslag for hvilke proteiner som produseres, i hvor stor grad de produseres og videre hvilken effekt det har på oss og helsen vår. Det samme skjer dersom vi tilsetter en helt annen ingrediens i et måltid enn det som står i oppskriften - funksjonen (smaken) endres.\nEffektene av en slik endring (mutasjon) kan føre til alvorlig sykdom eller i verste fall være fatal, men i denne artikkelen skal vi holde oss til hvordan ulike, friske mennesker reagerer på de ulike makronæringstoffene. Dette kan gi pekepinnerpå hvorfor noen reagerer annerledes på visse typer mat enn andre."
  },
  {
    "objectID": "artikler/ulik-respons-lik-mat.html#proteiner-og-aminosyrer",
    "href": "artikler/ulik-respons-lik-mat.html#proteiner-og-aminosyrer",
    "title": "Ulik Respons på Lik Mat: Makronæringsstoffer",
    "section": "Proteiner og aminosyrer",
    "text": "Proteiner og aminosyrer\nNoen liker proteinrike matvarer som kjøtt og melk bedre enn andre. Noen velger å bli vegetarianere basert på etiske problemstillinger, mens andre gjør det fordi de rett og slett foretrekker det.\nDet foreligger ikke mye data på hvordan vanlige varianter av gener påvirker proteininntak, men en interessant studie peker på at reseptoren serotonergic receptor 2A kan spille en viktig rolle i appetittregulering, og en vanlig variasjon i genet som koder for reseptoren (HTR2A), som ca. 20% av befolkningen har, ser ut til å påvirke proteininntaket (2). Deltakere ble fordelt i gruppe basert på genotyper og deltakerne med en bestemt variant (TT) så ut til å spise mer proteiner og essensielle aminosyrer enn andre, blant annet dobbelt så mye biffkjøtt som mennesker med to andre, vanlige varianter i det samme genet."
  },
  {
    "objectID": "artikler/ulik-respons-lik-mat.html#fett---mettede-fettsyrer",
    "href": "artikler/ulik-respons-lik-mat.html#fett---mettede-fettsyrer",
    "title": "Ulik Respons på Lik Mat: Makronæringsstoffer",
    "section": "Fett - Mettede fettsyrer",
    "text": "Fett - Mettede fettsyrer\nHovedbudskapet angående av fett ligger på metabolsk nivå. En stor andél mettede fettsyrer ender opp blant andre som den enumettede fettsyren oljesyre som fungerer som en strukturell komponent, modifiserer proteiner, og brukes som energi. Enzymet, elongase tar seg av forlengelsen av mettede fettsyrer slik at disse bygges opp til 18 karboner, mens steaoryl-CoA desaturase (SCD) katalyserer formeringen av en dobbeltbinding som gjør fettsyren enumettet (dette er en omega-9 fettsyre).\nDet er kartlagt varianter av genene som koder for enzymene elongase (ELOVL6) og SCD (SCD1). For eksempel vil en vanlig variasjon i SCD1 som koder for SCD påvirker andelen palmitinsyre (mettet fettsyre) som omdannes til sin enumettede halvbror palmitolsyre. Dette er interessant fordi palmitolsyre fungerer som et adipokin som signaliserer status på fettlagrene til andre organer i kroppen. Varianten som diskuteres her gir mindre omdanning  fra palmitinsyre til pamitolsyre, og derfor svekket signalisering og kan dermed påvirke energimetabolisme.\nNår det gjelder elongase, har det blitt observert en variant (AA) av ELOVL6 hvor økt enzymaktivitet induserer insulinresistens i muskel- og fettceller. Når dette genet «slås av» i mus med denne varianten forsvinner insulinresistens med overspising. Grunnen til at insulinresistens økes så drastisk er sannsynligvis grunnet økt endogen produksjon av langkjedete mettede fettsyrer fra kortere fettsyrer man har fått i seg fra mat. Når det er sagt finnes det også en annen vanlig variant (GG) som reduserer risikoen for insulinresistens drastisk. Risikoen er over dobbelt så høy for å få insulinresistens hos AA sammenliknet med GG."
  },
  {
    "objectID": "artikler/ulik-respons-lik-mat.html#fett---umettet-fett",
    "href": "artikler/ulik-respons-lik-mat.html#fett---umettet-fett",
    "title": "Ulik Respons på Lik Mat: Makronæringsstoffer",
    "section": "Fett - Umettet fett",
    "text": "Fett - Umettet fett\nDet er mye snakk om umettede fettsyrer, og diverse debatter verserer på nett og i media om både positive og negative effekter av omega-3 (n3) og omega-6-fettsyrer (n6). De enkelte umettede n3- og n6-fettsyrene kan konverteres til andre fettsyrer i samme gruppe. For eksempel kan n3 fettsyren alfa-linolensyre (ALA) konverteres til eikasopentaensyre (EPA) gjennom en rekke steg som reguleres og styres av enzymer. På samme måte kan n6-fettsyren linolsyre (LA) gjennom flere steg konverteres til arakidonsyre (AA). Disse reaksjonene katalyseres av enzymer som kalles desaturaser (danner flere dobbeltbindinger mellom karbonatomene i fettsyrene) og elongaser (forlenger fettsyrene). Disse enzymene virker på begge hovedrguppene av flerumettede fettsyrer, slik at n-3 og n-6-fettsyrer «konkurrerer» om de samme enzymene.\n\nLes mer om elongering og desaturering i denne artikkelen.\nDe viktigste enzymene som deltar i denne konverteringen er delta-5-desaturase (D5D) og delta-6-desaturase (D6D) som henholdsvis  kodes for av genene FADS1 og 2. Det fins to vanlige varianter av disse to genene (haplotyp D og A). Haplotyp D er assosiert med økt ekspresjon av FADS1 og 2 som er forbundet med økte sirkulerende nivåer av EPA, DHA og AA. Denne varianten er nyttig hos mennesker som inntar mye ALA fra blant annet planteoljer og er avhengig av en effektiv omdanning til EPA og DHA, men moderne mennesker har gjerne et svært høyt inntak av LA som igjen vil gi en svært overaktiv omdannelse til den proinflammatoriske n-6-fettsyren AA. Mennesker med haplotyp A har en langt mindre effektiv omdanning av ALA til EPA og DHA og bør derfor prioritere å få i seg disse fettsyrene fra marine kilder.\nEt annet interessant funn som pekes på i boken er at det ikke bare er forskjeller i selve metaboliseringen av flerumettede fettsyrer som spiller inn på helsen vår. For eksempel har man oppdaget en variant (-75A) i APOA1-genet som koder for HDL. Mennesker med denne varianten som spiser mye flerumettede fettsyrer øker HDL-kolesterolet dramatisk sammenliknet med individer med andre vanlige varianter. Med andre ord kan dette si noe om hvorfor noen har bedre effekt på HDL enn andre når man øker inntaket av flerumettet fett.\nNylig fikk Elin Strand, forsker ved koronarpreventiv forskningsgruppe ved Universitetet i Bergen, publisert en artikkel (3) fra sin doktorgradsavhandling der hun har sett markant ulik respons på høyt inntak av omega-3. I enkelte subgrupper kan høyt inntak av disse fettsyrene se ut til å være direkte skadelig. Dette underbygger argumentene om at vi responderer ulikt på maten vi spiser og at det som er sunt for meg kanskje ikke er like sunt for deg. Mest av alt bør dette være et varselskudd for de som promoterer et høyt inntak av omega-3-tilskudd."
  },
  {
    "objectID": "artikler/ulik-respons-lik-mat.html#karbohydrater",
    "href": "artikler/ulik-respons-lik-mat.html#karbohydrater",
    "title": "Ulik Respons på Lik Mat: Makronæringsstoffer",
    "section": "Karbohydrater",
    "text": "Karbohydrater\nDet er heftig debattert hvordan karbohydrater påvirker helsen vår. Noen klarer seg ikke uten, mens hos noen gjør kroppen opprør dersom inntaket overstiger en viss grense. Som med proteiner er grunnene til at vi reagerer ulikt på karbohydrater dårlig kartlagt, med unntak av de grunnene som skyldes medfødte defekter og sykdom. Men, en interessant studie har derimot sett på varianter i genet som koder for amylase i spytt (AMY1). Amylase i spytt har vært satt i sammenheng med en sterk effekt på glukosemetabolisme og insulinrespons . Individer med genetisk lav enzymaktivitet responderer på inntak av stivelse/karbohydrater med høyere blodsukker og høyere insulinkonsentrasjoner enn mennesker med normal enzymaktivitet. Dette betyr at menneser med få kopier av genet erfarer en lite hensiktsmessig respons på inntak av stivelsesrik mat som i tur kan øke risikoen for overvekt."
  },
  {
    "objectID": "artikler/ulik-respons-lik-mat.html#konklusjon",
    "href": "artikler/ulik-respons-lik-mat.html#konklusjon",
    "title": "Ulik Respons på Lik Mat: Makronæringsstoffer",
    "section": "Konklusjon",
    "text": "Konklusjon\nSelv om det er mange svakheter knyttet til denne typen forskning kan den på en annen side hjelpe oss til å en viss grad forstå hvorfor vi reagerer ulikt på maten vi spiser og legge grunnlag for videre forskning på et felt som er i stadig vekst. Funnene understreker også hvor viktig det er å være ydmyk ovenfor hverandre og hverandres behov og preferanser når det kommer til mat.\nSvakheter med typen studier som refereres til i boken er at de er ekstremt ressurskrevende og gjør det vanskelig å generalisere ettersom vi alle tross alt er unike. Noen vil kanskje trekke frem små studiepopulasjoner som en svakhet, men når man undersøker effekten av ulike genvarianter så er det ofte tilstrekkelig med små grupper, noe som må sies å være en fordel. Noen felt er bedre utforsket enn andre, og det trengs nok en del mer forskning og mindre ressurskrevende metoder før man kan begynne å snakke om kostråd basert på genotyping.\nHelt til slutt vil jeg sitére meg selv:\n\nKonservative fagfolk, gjerne professorer, er av den gamle skolen, og proklamerer det vi alle har hørt før; mettet fett er farlig og gjør deg syk. På andre siden har vi nærmest revolusjonære knopper som fremmer blomstrende høy-fett kosthold som løsningen. Korn er roten til alt vondt, og man blir syk av karbohydrater, og gjerne også av pasteurisert og homogenisert melk. Felles for dem begge? Begge fremmer sine synspunkt som løsningen på de store folkehelseproblemene både i Norge og den industrialiserte verden og gjerne enda mer ved hjelp av generalisering. Men hva er det man glemmer når man generaliserer? Når man bastant proklamerer det som fungerer for en selv og for en gruppering i en observasjonsstudie eller populasjoner ellers? Midt i det hele blir individet glemt.\n\nTakk til Vegard Lysne for innspill og diskusjon\nReferanser\n\nKohlmeier M: Nutrigenetics : applying the science of personal nutrition, 1st edn. Oxford ; Waltham, MA: Academic Press; 2013.\nPrado-Lima PS, Cruz IB, Schwanke CH, Netto CA, Licinio J: Human food preferences are associated with a 5-HT(2A) serotonergic receptor polymorphism. Molecular psychiatry 2006, 11(10):889-891.\nStrand E et al: Dietary intake of n-3 long-chain polyunsaturated fatty acids and risk of myocardial infarction in coronary artery disease patients with or without diabetes mellitus: a prospective cohort study. BMC Medicine 2013, 11:216.\nMandel AL, Breslin PA: High endogenous salivary amylase activity is associated with improved glycemic homeostasis following starch ingestion in adults. The Journal of nutrition 2012, 142(5):853-858."
  },
  {
    "objectID": "artikler/utholdenhet.html",
    "href": "artikler/utholdenhet.html",
    "title": "Nybegynnerkurs i utholdenhetstrening",
    "section": "",
    "text": "Når folk hører snakk om utholdenhetstrening, tenker de automatisk på lange joggeturer langs landeveien, eller endeløse timer på tredemølle/elipsemaskin. Dette trenger ikke å være tilfelle, og i denne artikkelen skal jeg gi noen eksempler på ulike måter å trene utholdenhet. Først skal vi se litt på ulike typer utholdenhet og hvilke effekter denne treningen har i forhold til helsen din."
  },
  {
    "objectID": "artikler/utholdenhet.html#hva-er-utholdenhet",
    "href": "artikler/utholdenhet.html#hva-er-utholdenhet",
    "title": "Nybegynnerkurs i utholdenhetstrening",
    "section": "Hva er utholdenhet?",
    "text": "Hva er utholdenhet?\nDen enkle definisjonen på utholdenhet er evnen til å utføre et arbeid over tid. Det finnes hovedsakelig to typer utholdenhet, aerob (med luft) og anaerob (uten luft). Den aerobe utholdenheten er evnen til å opprettholde arbeid med lav intensitet over lengre tid, f.eks. hurtig gange, rolig jogging eller sykling. Dette er den typen utholdenhet vi har mest bruk for i hverdagen, da vi vanligvis befinner oss i denne intensitetssonen. Den anaerobe utholdenheten er evnen til å opprettholde arbeid med høy intensitet, der cellenes tilgang på oksygen er begrenset. Eksempler på dette er sprinting, motbakkeløping/sykling eller annen aktivitet der du produserer melkesyre."
  },
  {
    "objectID": "artikler/utholdenhet.html#energisubstrat",
    "href": "artikler/utholdenhet.html#energisubstrat",
    "title": "Nybegynnerkurs i utholdenhetstrening",
    "section": "Energisubstrat",
    "text": "Energisubstrat\nHvilken energikilde kroppen velger å benytte seg av, avhenger hovedsakelig av intensiteten. For generere bevegelse kan musklene velge å benytte seg av enten fett eller glukose. Forbreningen av fett krever mye oksygen, og kroppens tilgang på energi fra fett vil derfor være begrenset i den anaerobe sonen. Energifrigjøringen fra glukose krever også i utgangspunktet oksygen (elektrontransportkjeden), men energiproduksjonen fra glukose går raskere enn den fra fett. Ved redusert tilgang på oksygen har kroppen en reserveløsning. Da kan kroppen bryte ned glukose til melkesyre, i en prosess som ikke krever oksygen.\nLes mer om forbrenning av hhv fett og karbohydrater.\nVed lave intensiteter vil fett være den viktigste energikilden, men etterhvert som intensiteten øker vil en stadig større andel av energien komme fra glukose, og ved de høyeste intensitetene vil energifrigjøringen være anaerob og vi danner melkesyre. Melkesyre gjør blodet surt, noe som fører til at musklene kjennes såre, og man klarer ikke å opprettholde den samme intensiteten lenger."
  },
  {
    "objectID": "artikler/utholdenhet.html#oksygenopptak-og-melkesyreterskel",
    "href": "artikler/utholdenhet.html#oksygenopptak-og-melkesyreterskel",
    "title": "Nybegynnerkurs i utholdenhetstrening",
    "section": "Oksygenopptak og melkesyreterskel",
    "text": "Oksygenopptak og melkesyreterskel\nOksygenopptaket er den fremste markøren for utholdenheten vår. Jo mer oksygen du klarer å overføre fra lungene til blodet, og fra blodet til musklene, jo mer oksygen får cellene tilgang på. Dette vil føre til at forbrenningen av både fett og glukose kan foregå mer effektivt.\nMelkesyreterskelen er den intensiteten der kroppen slår over på den anaerobe forbrenningen. Hvor denne terskelen ligger vil være individuelt, og den kan påvirkes ved trening, men typisk ligger den  et sted mellom 50 og 85% av maksimalt oksygenopptak, alt etter hvor godt trent du er. Dersom du ved trening øker oksygenopptaket ditt, vil en gitt intensitet utgjøre en lavere %, noe som gjør at du kan takle enda høyere intensiteter før du begynner å produsere melkesyre!"
  },
  {
    "objectID": "artikler/utholdenhet.html#hvilke-tilpasninger-skjer-i-kroppen-ved-utholdenhetstrening",
    "href": "artikler/utholdenhet.html#hvilke-tilpasninger-skjer-i-kroppen-ved-utholdenhetstrening",
    "title": "Nybegynnerkurs i utholdenhetstrening",
    "section": "Hvilke tilpasninger skjer i kroppen ved utholdenhetstrening",
    "text": "Hvilke tilpasninger skjer i kroppen ved utholdenhetstrening\nUtholdenhetstrening bidrar til:\n\nMengden mitokondrier, som er det stedet i cellene fettforbrenningen skjer, øker. Med andre ord blir fettforbrenningen mer effektiv av utholdenhetstrening. Nettverket av de minste blodårene, kapillærene, som forsyner musklene med blod utvikles, slik at blodtilførselen blir bedre\nBlodets oksygenbindende kapasitet øker, og musklenes kapasitet til å ta imot oksygen vil også øke\nHjertets pumpekapasitet øker, noe som gjør at mer blod kan pumpes gjennom kroppen på samme tid\nDet maksimale oksygenopptaket øker, noe som gir en bedre arbeidskapasitet\nMusklenes glykogenlagre økes, noe som gjør at de vil ha mer glukose tilgjengelig til aktivitet på høye intensiteter\nMengden enzymer som er nødvendig for både aerob og anaerob energifrigjøring øker"
  },
  {
    "objectID": "artikler/utholdenhet.html#ulike-treningsmetoder",
    "href": "artikler/utholdenhet.html#ulike-treningsmetoder",
    "title": "Nybegynnerkurs i utholdenhetstrening",
    "section": "Ulike treningsmetoder",
    "text": "Ulike treningsmetoder\nSom nevnt i innledningen assosieres utholdenhetstrening ofte med lange joggeturer eller lignende. Dette trenger ikke å være tilfelle, men slike aktiviteter har også sin plass i en sunn livsstil. Det er hovedsakelig to kategorier av utholdenhetstrening, og det er langkjøring og intervalltrening. Innefor disse kategoriene finnes det igjen flere alternativer, så det skulle være mulig å finne noe du kan trives med. Her kommer en liten oversikt over ulike metoder innen de to hovedkategoriene.\n\nLangkjøring\nDenne treningen vil hovedsakelig fokusere på den aerobe utholdenheten. Her gjelder det å finne en intensitet du klarer å holde over en lengre periode, f.eks. fra 30 min og oppover til flere timer. Denne typen trening kan gjennomføres ved alle tenkelige aktiviteter som gange, jogging, sykling, svømming, skiturer eller alle typer for kondisjonsapparater på treningssenter eller i stuen hjemme.\n\n\nIntervalltrening\nIntervalltrening er trening der man veksler mellom arbeidsperioder og hvileperioder. På denne måten kan man holde en høyere intensitet enn ved langkjøring, siden man har pauser for å hente seg inn igjen. Lengden på arbeids- og pauseintervallene kan tilpasses den aktuelle aktiviteten, og trenger heller ikke å baseres på tid. Du kan f.eks. utføre en viss mengde arbeid, og la det styre varigheten, f.eks. løpe 1km, gå 200m og så gjenta et ønsket antall ganger. Det skilles ofte mellom kortintervall og langintervall:\nKortintervall har som navnet tilsier korte arbeidsperioder, noe som gjør at intensiteten kan være høy. Her vil du hovedsakelig trene opp den anaerobe kapasiteten din, siden du vil jobbe på intensiteter over melkesyreterskelen. Denne typen trening er svært hardt å gjennomføre, men gir også utrolig gode resultater, forutsatt at du klarer å gi jernet. Arbeidsperiodene er her typisk under 30 sekunder, og innsatsen er 100%. Et populært eksempel er tabata-protokollen, der man arbeider for fullt i 20 sekunder og hviler i 10. Man gjenomfører 8 slike runder, noe som gir en totaltid på bare 4 minutter.\nLangintervall har lengre arbeidsperioder, noe som betyr at intensiteten er noe lavere enn over. Her vil du trene en kombinasjon av den aerobe og anaerobe kapasiteten din, og dette er en treningsform som absolutt bør gjennomføres av og til. Et kjent eksempel er Helgerud og Hoff sin 4×4. Her jobber du i 4 minutter, avbrutt av 3 minutters aktiv pause der du beveger deg lett (går). Intensiteten skal være sånn at du klarer å holde omtrent samme tempo på alle arbeidsperiodene, og etter det siste intervallet skal du kjenne at du såvidt kunne klart et til. Dette oppsettet har vist seg veldig effektivt for å øke utholdenheten.\nDu har ganske stor frihet når det gjelder varigheten på intervallene, og også når det gjelder valg av aktivitet. Alle aktivitetene jeg nevnte under langkjøring kan også brukes her, men du kan også bruke styrkeøvelser og kombinere dette med styrketrening. Sirkeltrening er et fint eksempel på dette, der du kan plukke ut 4-5 øvelser som du utfører etter hverandre uten pause, for å etterligne langintervalltrening. Kortintervalltrening kan du utføre med bare en øvelse, der du arbeider så intensivt du klarer med en lett belastning. Velg gjerne en øvelse som trener store muskelgrupper.\nIntervalltrening er helt klart mest effektivt når det gjelder å øke oksygenopptaket, og denne typen trening vil gi deg mye bedre resultater enn å utelukkende trene langkjøring. Lagidretter som fotball, håndball og basketball vil være en kombinasjon av alle de nevnte treningsmetodene, samtidig som det gjerne er mer lystbetont."
  },
  {
    "objectID": "artikler/utholdenhet.html#hva-med-fettforbrenningen",
    "href": "artikler/utholdenhet.html#hva-med-fettforbrenningen",
    "title": "Nybegynnerkurs i utholdenhetstrening",
    "section": "Hva med fettforbrenningen?",
    "text": "Hva med fettforbrenningen?\nGlem alt du har hørt om fettforbrenningssonen, da dette bare er tull. Hvilken energikilde du bruker under trening har ingenting å si for den totale forbrenningen av fett gjennom dagen. Trening med høyere intensitet vil forbrenne mer energi enn trening på lav intensitet, noe som gjør at den totale forbrenningen blir høyere. Samtidig vil denne treningen være mer effektiv for å øke oksygenopptaket og de andre tilpasningene som skjer i kroppen, noe som vil gjøre at fettforbrenningen blir mer effektiv ved slik trening.\nHvorvidt du mister eller lagrer fett over tid avhenger av energibalansen, og ikke hvilket energisubstrat du bruker når du trener!"
  },
  {
    "objectID": "artikler/utholdenhet.html#hvordan-inkludere-utholdenhetstrening-i-totalopplegget",
    "href": "artikler/utholdenhet.html#hvordan-inkludere-utholdenhetstrening-i-totalopplegget",
    "title": "Nybegynnerkurs i utholdenhetstrening",
    "section": "Hvordan inkludere utholdenhetstrening i totalopplegget?",
    "text": "Hvordan inkludere utholdenhetstrening i totalopplegget?\nDet første du må gjøre er å velge hvor mange ganger i uken du ønsker å gjennomføre utholdenhetstrening. Dette må også sees i forhold til hvor mye styrketrening du legger opp til. Dersom du velger å trene utholdenhet en gang i uken, ville jeg valgt en form for langintervall, f.eks. 4×4. Med to økter kan du legge til en langkjøringsøkt, gjerne med en annen aktivitet enn på intervalløkten. Trener du utholdenhet tre ganger i uken, kan den tredje økten være en form for kortintervall.\nTotalopplegget for trening og fysisk aktivitet vil da inneholde så mye hverdagsaktivitet som mulig, styrketrening 1-3 ganger i uken  og utholdenhetstrening 1-3 ganger i uken. Du styrer selv hvor mye tid du velger å bruke på trening, men de fleste kan rydde litt tid til trening i uken. Alt handler om prioriteringer, og hvis du bruker 4 timer på trening i uken, så utgjør ikke dette mer enn ca 3,5% av tiden du er våken. Jeg vil anbefale å trene både styrke og utholdenhet minst en gang i uken hver som et minimum.\nArtikkelen er tidligere publisert hos Sunt Hjem."
  },
  {
    "objectID": "artikler/vitamin-c-tilskudd.html",
    "href": "artikler/vitamin-c-tilskudd.html",
    "title": "Vitamin C-tilskudd og immunsystemet ditt - Noe å bruke penger på?",
    "section": "",
    "text": "Det er omsider blitt oktober, en regntung men forholdsvis varm sommer er forbi og en kald, grå og kjip høst er i anmarsj med en påfølgende lang og enda kjipere vinter . Med regnet følger våte klær, kulde og deretter sykdom. Forkjølelse, influensa, feber og det som verre er. I den anledning eksploderer forbruket av velsmakende C-vitamin, gjennom både tilskudd og mat, i og med at dette sies å forbedre immunsystemet. Men hjelper egentlig C-vitamin på immunsystemet vårt? Og hvordan skjer det i så fall?"
  },
  {
    "objectID": "artikler/vitamin-c-tilskudd.html#en-innføring-i-immunsystemet",
    "href": "artikler/vitamin-c-tilskudd.html#en-innføring-i-immunsystemet",
    "title": "Vitamin C-tilskudd og immunsystemet ditt - Noe å bruke penger på?",
    "section": "En innføring i immunsystemet",
    "text": "En innføring i immunsystemet\nFør vi prøver å forstå C-vitaminets potensielle effekter på immunsystemet må vi ha en viss forståelse for hvordan dette systemet fungerer.  Den overordnede funksjonen til immunforsvaret vårt er å beskytte kroppen mot sykdomsfremkallende kroppsfremmede stoffer og organismer, fjerne døde celler og dødt vev, samt angripe og fjerne kreftceller.\nImmunsystemet vårt består av leukocytter, populært kalt hvite blodceller. Disse kan igjen deles opp i granulocytter, monocytter/makrofager og lymfocytter. Granulocytter og monocytter dannes hovedsakelig i rød beinmarg, mens lymfocyttene dannes i lymfevev og plasmaceller. Immunforsvaret vårt kan igjen deles inn i det uspesifikke og det spesifikke forsvaret. Effekten til vitamin C har for det meste vært diskutert opp mot førstnevnte, og det er det jeg vil gå inn på her.\n\nUspesifikt forsvar\nDet uspesifikke forsvaret, bortsett fra hud og slimhinner, består i hovedsak av granulocytter og monocytter men også andre mekanismer som jeg ikke kommer til å komme inn på. Dette forsvaret er uspesifikt i og med det prøver å nøytralisere alle kroppsfremmede og potensielt skadelige organismer det kommer i kontakt med. Dette skjer hovedsakelig gjennom fagocytose, som er en mekanisme granulocyttene og makrofagene tar i bruk hvor de ”spiser” den sykdomsfremkallende organismen.\nLa oss ta utgangspunkt i at et vev, la oss si lungene, blir infisert av en bakterie eller annen organisme som ikke er uvanlig på denne tiden av året. Minutter etter at vevet blir betent vil makrofager som er til stede i vevet sette i gang med fagocytose. Etter en time vil signalstoffer fra det betente området i lungen ha tiltrukket seg nøytrofile granulocytter, eller noe mer badass: natural killer-cells (ja de kalles faktisk det). Antallet nøytrofiler vil deretter mangedobles og sette i gang en massiv drapsbølge mot bakterier og fremmede substanser. Mekanismen for hvordan signalstoffene leder nøytrofiler til det betente området er komplisert og kalles kjemotakse. En enkel definisjon på kjemotakse er bevegelsen av celler langs en kjemisk konsentrasjonsgradient mot eller bort fra et område som utsettes for kjemisk stimuli. I dette tilfellet er det altså mot et kjemisk stimuli som initieres av bakterier i lungene.\n Fagocytosens fire steg: Fanging av partikkelen (1), dannelse av en vakuole (2), kontakt mellom lysosymer og vakuolen (3) og fordøyelse av partikkelen (4)."
  },
  {
    "objectID": "artikler/vitamin-c-tilskudd.html#vitamin-cs-påståtte-effekt-på-immunforsvaret-vårt",
    "href": "artikler/vitamin-c-tilskudd.html#vitamin-cs-påståtte-effekt-på-immunforsvaret-vårt",
    "title": "Vitamin C-tilskudd og immunsystemet ditt - Noe å bruke penger på?",
    "section": "Vitamin C’s påståtte effekt på immunforsvaret vårt",
    "text": "Vitamin C’s påståtte effekt på immunforsvaret vårt\nVitamin C, også kalt askorbinsyre, har en rekke gunstige, livsnødvendige effekter, deriblant som en meget potent antioksidant. Ved å la seg oksidere til dehydroaskorbinsyre av potensielt skadelige stoffer, som ulike oksygenradikaler, forhindrer den oksidativ skade på kroppens celler og miljø og forstyrrelser i homeostasen. Dehydroaskorbinsyre kan deretter reduseres til sin opprinnelige form og gjenoppta effekten som antioksidant.\nDebatten om vitamin C’s effekt på immunforsvaret har pågått siden 60-tallet. Effektene av tilskudd av høye doser har vært diskutert i lang tid, spesielt i behandlingen av vanlig forkjølelse. Den mulige mekanismen av en slik intervensjon inkluderer å påvirke kjemotaksen og de fagocyterende egenskapene til nøytrofile granulocytter og makrofager (heretter fagocytter). Fagocytter besitter nemlig en egenskap som innebærer å importere den oksiderte varianten av vitamin C inn i cellen hvor den reoksideres til sin fullverdige form, gjenopptar normal funksjon og dermed beskytter vertscellen fra oksidativ skade. Denne mekanismen er på den andre siden ikke helt ulik fra hvordan vitamin C arbeider i andre celler og vev."
  },
  {
    "objectID": "artikler/vitamin-c-tilskudd.html#hva-sier-vitenskapen",
    "href": "artikler/vitamin-c-tilskudd.html#hva-sier-vitenskapen",
    "title": "Vitamin C-tilskudd og immunsystemet ditt - Noe å bruke penger på?",
    "section": "Hva sier vitenskapen?",
    "text": "Hva sier vitenskapen?\nVitenskapelige artikler har egentlig for lengst konkludert med at dette for det meste er svada, med mindre du er omringet av eksepsjonelt stressende omgivelser (inkludert trening) eller bor i kalde strøk. En gjennomgangsartikkel av Heimlä og medarbeidere (1) tok for seg det meste som har vært gjort på studier på vitamin C’s påståtte effekter på immunforsvaret vårt. Den tok blant annet for seg effekten av C-vitamin-tilskudd i den generelle befolkningen hvor 1 g/dag ikke hadde noen spesiell effekt. Når det i tillegg ble kontrollert for individene som drev med ekstreme former for fysisk aktivitet, krigføring eller oppholdt seg i svært kalde områder i løpet av året, styrket dette tvilen ytterligere. Litt ekstra vitamin C har nemlig vist seg å være brukbart hos mennesker som lever under disse forutsetningene. Vi snakker forresten maratonløpere, ikke oss som drasser oss på gymmet 2-3 dager i uken.\nNår det gjelder den forebyggende effekten av vitamin C, har tilskudd i form av mega-doser hatt en viss påvirkning på varigheten av vanlig forkjølelse. Det virker for øvrig lite hensiktsmessig å innta høye doser med tanke på både økonomi og andre praktiske hensyn. Med andre ord tror jeg de fleste vil være enig om at nytteverdien er liten. Dessuten ble varigheten på forkjølelsen redusert med kun én dag. Det skal derimot nevnes at den forebyggende effekten hos barn har vært høyere enn hos voksne, noe som åpner for mer forskning på dette feltet. Det sammen gjelder for personer som utsettes for ekstreme former for stress hvor potensielle positive effekter enda ikke har blitt klarlagt."
  },
  {
    "objectID": "artikler/vitamin-c-tilskudd.html#hvem-kan-ha-godt-av-vitamin-c-tilskudd",
    "href": "artikler/vitamin-c-tilskudd.html#hvem-kan-ha-godt-av-vitamin-c-tilskudd",
    "title": "Vitamin C-tilskudd og immunsystemet ditt - Noe å bruke penger på?",
    "section": "Hvem kan ha godt av vitamin C-tilskudd?",
    "text": "Hvem kan ha godt av vitamin C-tilskudd?\nVitamin C er spesielt lett å finne i frukt, spesielt sitrusfrukter, grønnsaker som paprika samt poteter. Har man et mangelfullt kosthold, fattig på frukt og grønnsaker kan man ha godt av ekstra vitamin C-tilskudd i form av pulver eller tabletter. Røykere utsettes også for en mye høyere grad av oksidativt stress enn andre, og det er derfor anbefalt et inntak som er dobbelt så høyt som de offentlige retningslinjene. Det vil i hovedsak si 150 mg/dag, som kan dekkes inn av en paprika og en appelsin. Overvektige kan utsettes for en økt grad av oksidativt stress og vil kunne nyte godt av et tilskudd, spesielt med tanke på at kostholdet ellers gjerne ikke er optimalt. Ellers i følge studiene som er gjort på området kan maratonløpere og soldater som opererer i subarktiske områder ha en viss effekt av C-vitamintilskudd.\nVi vanlige dødelige kan heller bruke pengene på mer frukt og grønt!"
  },
  {
    "objectID": "artikler/vitamin-c-tilskudd.html#veien-videre",
    "href": "artikler/vitamin-c-tilskudd.html#veien-videre",
    "title": "Vitamin C-tilskudd og immunsystemet ditt - Noe å bruke penger på?",
    "section": "Veien videre",
    "text": "Veien videre\nSom jeg nevnte tidligere mener forskere at vitamin C har liten eller ingen effekt på vanlige forkjølelsessymptomer hos mannen i gata, og det har lite for seg å gjøre videre forskning på dette. Derimot er ikke den forebyggende effekten hos barn, som har flere forkjølelsesdager i året, tilstrekkelig klarlagt og det samme gjelder ekstremt fysisk aktive. Vitamin C som antioksidant blir også sett på som potensielt forebyggende i utviklingen av Alzheimers, og har en rekke andre gunstige funksjoner som gjør at et generelt økt inntak ikke vil være negativt, men inntak av flere gram pr. dag vil ha begrenset nytteverdi, spesielt dersom man får i seg nok vitamin C gjennom kosten (som ikke er spesielt krevende).\nKilder\n1. Hemilä H, Chalker E, Douglas B. Vitamin C for preventing and treating the common cold. Cochrane Database of Systematic Reviews 2007, Issue 3. Art. No.: CD000980."
  },
  {
    "objectID": "hormonsystemet.html",
    "href": "hormonsystemet.html",
    "title": "Hormonsystemet",
    "section": "",
    "text": "Endokrinologi er læren om hormonsystemet. Hormonene er signalstoffer som produseres i ulike kjertler rundt i kroppen, og deretter fraktes med blodet til målcellene, som har reseptorer for det aktuelle hormonet. På denne måten er de hormonproduserende, endokrine, kjertlene med å styre prosesser i hele kroppen. I denne artikkelserien vil jeg gi en kort innføring i dette systemet, som forhåpentligvis blir enkel å forstå."
  },
  {
    "objectID": "hormonsystemet.html#endokrine-kjertler",
    "href": "hormonsystemet.html#endokrine-kjertler",
    "title": "Hormonsystemet",
    "section": "Endokrine kjertler",
    "text": "Endokrine kjertler\n\nEn endokrin kjertel er en kjertel som produserer et eller flere hormoner. I kroppen har vi flere spesialiserte endokrine kjertler, og disse vil jeg presentere i tre artikler.\nDel 1: Hypotalamus, hypofysen og binyrene\nDel 2: Skjoldbruskkjertelen, bukspyttkjertelen og fettvevet\nDel 3: Ovariene, testiklene og morkaken\nI tillegg til disse har vi hormonproduksjon flere steder i kroppen, blant annet i nyrene, leveren, hjertet og i mage-/tarmkanalen, men de kommer jeg ikke inn på i denne serien."
  },
  {
    "objectID": "hormonsystemet.html#hormonene",
    "href": "hormonsystemet.html#hormonene",
    "title": "Hormonsystemet",
    "section": "Hormonene",
    "text": "Hormonene\nVi har utrolig mange hormoner i kroppen, og de bidrar hovedsakelig til å holde det indre miljøet konstant. Hormonene regulerer ulike prosesser i målcellene, og disse prosessene kan deles i fire hovedkategorier:\n\nMetabolisme\nVekst og utvikling\nElektrolytt og væskeomsetningen\nReproduksjon\n\n\nUtskillelsen av hormoner fra de endokrine kjertlene styres stort sett ved det som kalles negativ tilbakekoblingskontroll. Dette betyr at endring i aktiviteten i målorganet fører til endret utskillelse av hormoner. Dette bidrar til at det indre miljøet holdes konstant, noe som er viktig for at cellene skal få optimale forhold til å fungere normalt. Hormoner deles inn i grupper etter hvordan de er bygget opp. Hovedgruppene er aminosyre- og fettsyreforbindelser (eks. T3, adrenalin), peptidhormoner (eks insulin og glukagon) og steroidhormoner (eks. testosteron).\nHormonene kan være enten vannløselige eller fettløselige. De vannløselige hormonene fraktes som oftest fritt i blodet, mens de fettløselige må bindes til transportproteiner. Det finnes spesifikke transportproteiner (globuliner), som binder til et bestemt hormon, og uspesifikke transportproteiner (albuminer), som kan binde til alle typer hormoner. Så lenge hormonene er bundet til transportproteinene kan de ikke utføre sin funksjon, så disse fungerer som et hormonlager i blodet, som beskytter oss mot skadevirkninger av for høye hormonkonsentrasjoner.\nMålcellene for hormonene har reseptorer, enten i cellemembranen eller inne i selve cellen. Når et hormon binder til en reseptor på eller i målcellen, settes det i gang en reaksjon inne i cellen som fører til den ønskede effekten. De forskjellige reseptortypene fungerer på forskjellige måter, men dette prinsippet er det samme. Fettløselige hormoner, f.eks. steroidhormonene kan bevege seg gjennom cellemembranen og binde til reseptorer inne i selve cellen. Antallet reseptorer kan reguleres, noe som også er med å regulere styrken på hormonets virkninger.\nJeg vil presentere noen sentrale hormoner i egne artikler.\n\nHypofysehormonene\nSkjoldbruskkjertelhormonene\nInsulin/glukagon\nBinyrehormonene\nHormoner fra fettvevet\nKjønnshormonene\n\nHormonsystemet er veldig komplekst, men jeg skal prøve å få fram grunnprinsippene på en enkel og forståelig måte. For en mer detaljert innføring bør du oppsøke en bok i enten fysiologi eller endokrinologi."
  },
  {
    "objectID": "kildekritikk.html",
    "href": "kildekritikk.html",
    "title": "Kildekritikk vitenskap og tankefeil",
    "section": "",
    "text": "Det å tilegne seg kunnskap er en kunst. Hvor skal du lete? Hva trenger du å vite for å skjønne det du leser? Er alle kilder like troverdige? Er ting alltid slik de ser ut, eller liker hjernen vår å lure oss? I denne artikkelserien tar vi opp disse problemstillingene slik at du stiller med bedre kort på hånden i møtet med den store kunnskapsjungelen."
  },
  {
    "objectID": "kildekritikk.html#den-vitenskapelige-metode",
    "href": "kildekritikk.html#den-vitenskapelige-metode",
    "title": "Kildekritikk vitenskap og tankefeil",
    "section": "Den vitenskapelige metode",
    "text": "Den vitenskapelige metode\nDet er mange måter å utvikle ny kunnskap, men den desidert beste og mest omfattende er den vitenskapelige metode. Denne tar utgangspunkt i observasjoner, for så å utforme og teste hypoteser. Etter hvert som det vitenskapelige grunnlaget øker, vil hypoteser forkastes eller regnes som mer sannsynlige. På denne måten er vitenskapen selvkorrigerende, og alle resultater vil inngå i det totale kunnskapsgrunnlaget, som igjen brukes som utgangspunkt for å danne nye hypoteser som kan testes.\nLes mer om den vitenskapelige metode."
  },
  {
    "objectID": "kildekritikk.html#kildekritikk",
    "href": "kildekritikk.html#kildekritikk",
    "title": "Kildekritikk vitenskap og tankefeil",
    "section": "Kildekritikk",
    "text": "Kildekritikk\nVi mennesker har enn innbygget funksjon der vi stadig ser etter årsaker til det vi observerer eller opplever. Dersom noe skjedde før det vi ønsker å forklare, er det nærliggende å tenke at dette var årsaken. Dette er imidlertid ikke alltid tilfelle, og slike sammenhenger kan være helt uavhengige av hverandre, eller begge kan være forårsaket av en tredje variabel.\nPå internett kan hvem som helst skrive hva som helst, og det å vite hva man skal tro på av alt den motstridende informasjonen som finnes er ikke alltid så lett, spesielt om man ikke har noen form for bakgrunnskunnskaper om det aktuelle temaet. Det er ikke alltid det mest korrekte er det som fremstår mest overbevisende. Har de tatt med all forskningen, eller bare plukket ut det som støtter sine argumenter (kirsebærplukking)? God kildekritikk er viktig for å luke ut troverdige kilder fra all støyen, for du må ikke automatisk tro på alt du leser. En ting som virkelig skiller vitenskapelige artikler og fagbøker fra det meste annet du leser, er den omfattende publikasjonsprosessen. Mer om dette i følgende artikler:\n\nKildekritikk\nIkke tro alt du leser!\nPublikasjonsprosessen\n\nForskning publiseres i vitenskapelige tidsskrifter, som man vanligvis må betale for tilgang til. De siste årene har imidlertid Open Access skutt i været, og mer og mer forskning publiseres nå på denne måten."
  },
  {
    "objectID": "kildekritikk.html#forskning",
    "href": "kildekritikk.html#forskning",
    "title": "Kildekritikk vitenskap og tankefeil",
    "section": "Forskning",
    "text": "Forskning\nForskning er grunnpilaren i den vitenskapelige metode, selve kilden til å frembringe ny kunnskap. All forskning skal publiseres i vitenskapelige tidsskrifter slik at denne kunnskapen kan videreformidles til resten av verden. Men det å lese forskning er ikke som å lese et ukeblad eller en blogg, det krever nemlig en del kunnskaper å lese disse artiklene.\n\nÅ kjenne igjen ulike studiedesign\nStudier kan gjennomføres på flere forskjellige måter, og ut ifra hvordan studien er lagt opp har stor betydning for hvilken type spørsmål den er egnet til å svare på. En viktig del av den kildekritiske prosessen er å være klar over hvilken type studie du faktisk leser, da dette vil være sentralt for hvilke tolkninger du kan gjøre. I artiklene under kan du lese mer om de ulike typene studier, hvordan du kjenner dem igjen, hva de kan svare på, hvordan du leser og tolker dem og hva du bør ha i bakhodet når det kommer til svakheter og feilkilder.\n\nTverrsnittsstudier (kommer)\nKohortstudier (kommer)\nCase-kontroll-studier (kommer)\nRandomiserte kontrollerte studier (kommer)\nMetaanalyser (kommer)\nOversiktsartikler/reviewartikler (kommer)\n\n\n\nHvordan lese og forstå forskning\nFor å lese forskning er det viktig å vite litt om ulike studiedesign og statistiske metoder og begreper. I tillegg er det å vite noe om temaet fra før viktig for å kunne tolke studien på en fornuftig måte, som utdypet i avsnittet og artikkelen om kildekritikk. Uten å vite noe om dette vil det å hente ut informasjon fra en vitenskapelig artikkel være nærmest umulig. Mer om dette i følgende artikler:\n\nSignifikans og alt det der\nÅ tolke en studie i kontekst\n\n\n\nSvakheter i forskning\nSelv om forskning er den beste måten vi har for å frembringe ny kunnskap, er det viktig å være klar over at forskning også har mange svakheter vi må ha i bakhodet når vi leser vitenskapelige artikler, og det kan du lese mer om i følgende artikler:\n\nFull kontroll?\nSoyaprotein, østrogen og uteliggere – Hvorfor du skal være obs på feilkilder\nHelsebevisste individer - en forstyrrende faktor i forskningen?\nKonfunderende faktorer\nMer om konfunderende faktorer\nSvakheter i ernæringsepidemiologi\nEr forskning til å stole på?\nForskning - er større alltid bedre?"
  },
  {
    "objectID": "kildekritikk.html#lurer-vi-oss-selv-og-andre",
    "href": "kildekritikk.html#lurer-vi-oss-selv-og-andre",
    "title": "Kildekritikk vitenskap og tankefeil",
    "section": "Lurer vi oss selv og andre?",
    "text": "Lurer vi oss selv og andre?\nHar du noen gang følt at du har god innsikt i et emne etter første introduksjon til tema? Da har du kanskje blitt rammet av Dunning-Kruger-effekten, en logisk tankefeil som gjør at man ser seg selv som mer kompetent enn man egentlig er. Etter hvert som man setter seg inn i og opparbeider seg en kompetanse på et felt, jo mer oppdager man at man ikke vet. Derfor er ekspertuttalelser ofte lite bastante, og fremstår kanskje til og med tvilende. Dette er også noe som bidrar til at det kan være vanskelig å identifisere dårlige kilder, da disse ofte fremstår svært selvsikre og overbevisende. Det å innse sine egne begrensninger er en kunst. Les mer om dette i følgende artikler:\n\nInkompetent uten å vite det - Dunning-Kruger-effekten\nRådgiver - Kjenn dine begrensninger!\n\nHjernen vår er ikke alltid helt ærlig med oss. Logiske tankefeil er fenomener som rammer oss alle, og bidrar til at vi til stadig lurer oss selv. Vi kan ikke unngå disse, men ved å være klar over de kan du være bedre rustet til å oppdage når de rammer akkurat deg. Det er mange varianter av disse tankefeilene, og i de følgende artiklene kan du lese mer om noen av de vanligste:\n\nBekreftelses- og tilgjengelighetsbias\nEtterpåklokskap og rammeeffekten\nFundamental attribusjonsfeil"
  },
  {
    "objectID": "kildekritikk.html#hva-er-poenget",
    "href": "kildekritikk.html#hva-er-poenget",
    "title": "Kildekritikk vitenskap og tankefeil",
    "section": "Hva er poenget?",
    "text": "Hva er poenget?\nIkke alle kilder er hva de utgir seg for å være, og det å finne frem i kunnskapsjungelen er en kunst. Å være kritisk til hvilke kilder man forholder seg til og det å være klar over at hjernen ikke alltid er helt ærlig med oss er et stort steg på veien. Med denne artikkelserien håper vi å gi deg noen praktiske verktøy for å evaluere og forstå det du leser, identifisere dårlige kilder og være klar over dine egne begrensninger.\nDette er på ingen måte en komplett oversikt over dette feltet, og vi vil legge til nye artikler etterhvert."
  },
  {
    "objectID": "metabolismen.html",
    "href": "metabolismen.html",
    "title": "Artikkelserie om metabolismen",
    "section": "",
    "text": "Metabolismen er en fellesbenevnelse for de prosessene som foregår i kroppen som omhandler næringsstoffene. I denne artikkelserien får du et overblikk over hvilke prosesser som inngår i metabolismen, hvordan disse fungerer og hva som stimulerer de. Dette inkluderer metabolismen av de energigivende næringsstoffene og relaterte prosesser, artikler om sykdommer tilknyttet disse prosessene og metabolske endringer i ulike situasjoner som ved sykdom eller fysisk aktivitet."
  },
  {
    "objectID": "metabolismen.html#atp-og-energilagre",
    "href": "metabolismen.html#atp-og-energilagre",
    "title": "Artikkelserie om metabolismen",
    "section": "ATP og energilagre",
    "text": "ATP og energilagre\nKroppens primære energimolekyl heter adenosintrifosfat, forkortet ATP. Trifosfat (TP) betyr at det er bundet tre fosfatgrupper til adenosinmolekylet. Ved å spalte av en fosfatgruppe frigjøres det energi, og ATP blir da redusert til adenosindifosfat, ADP. For å redanne ATP henter vi energi fra de energigivende næringsstoffene, som avgir energi når de brytes ned. Adenosinmonofosfat, AMP, produseres når det spaltes av en fosfatgruppe fra ADP.\nVi har også egne lagre av de energigivende næringsstoffene karbohydrater og fett. Karbohydrater lagres i form av glykogen, noe som skjer både i muskelvev og i leveren. Fett lagres først og fremst i fettvevet, som er vårt desidert største energilager.\nFor å danne ATP fra nedbrytningsproduktene av næringsstoffene, har vi noen viktige prosesser, nemlig sitronsyresyklusen og elektrontransportkjeden. Det er ved hjelp av disse at energien i næringsstoffene blir overført til ATP-molekylet. Disse er utdypet i følgende artikler (sist oppdatert):\n\nSitronsyresyklusen (januar 2012)\nElektrontransportkjeden (februar 2012)"
  },
  {
    "objectID": "metabolismen.html#energimetabolismen",
    "href": "metabolismen.html#energimetabolismen",
    "title": "Artikkelserie om metabolismen",
    "section": "Energimetabolismen",
    "text": "Energimetabolismen\nI artikkelserien om næringsstoffene fikk du en innføring i hvordan de ulike næringsstoffene ble tatt opp i tarmen og fraktet til målcellen, så her tar vi det et steg videre og ser på hva som skjer inne i cellene når de energigivende næringsstoffene skal frigi energi som cellene kan bruke.\n\nKarbohydrater\nKarbohydratmetabolismen omhandler kroppens bearbeiding av de ulike karbohydratene. Det mest sentrale molekylet er glukose, som er en viktig energikilde. De andre monosakkaridene, fruktose og galaktose, metaboliseres gjennom egne metabolske veier. Glykogenmetabolismen inkluderer lagring av glukosemolekyler som glykogen og den påfølgende frigjøringen. Metabolismen av karbohydrater er videre beskrevet i følgende artikler (sist oppdatert):\n\nGlukosemetabolismen (august 2013)\nFruktose- og galaktosemetabolismen (august 2013)\nGlykogenmetabolismen (august 2013)\n\n\n\nProtein\nProtein består av aminosyrer. Vi har både essensielle aminosyrer, som vi må få i oss gjennom maten vi spiser, og ikke-essensielle aminosyrer som vi i utgangspunktet kan produsere selv. Proteinmetabolismen er kompleks, men i de følgende artiklene finner du mer informasjon om henholdsvis syntese og nedbrytning av proteiner og aminosyrer (sist oppdatert):\n\nAminosyre- og proteinsyntese\nProteinmetabolismen\n\n\n\nFett\nFettmetabolismen er omfattende. Vi kan selv produsere fettsyrer i leveren (fettsyresyntese), og β-oksidasjon er prosessen der vi bryter ned fettsyrer for å produsere ATP. I tillegg til dette har vi en rekke enzymer som er involvert i metabolismen av flerumettede fettsyrer (omega-3 og omega-6). Disse gir også opphav til hormonlignende signalstoffer som heter eikosanoider. Ketonlegemer er et vannløselig biprodukt av fettsyrenedbrytning, som kan sendes ut i blodet og benyttes som et energimolekyl rundt i kroppen. Fettløselige stoffer i blodet fraktes hovedsakelig bundet til lipoproteiner. De ulike aspektene av fettmetabolismen er utdypet i følgende artikler (sist oppdatert):\n\nFettsyrenedbrytning – β-oksidasjon (august 2013)\nFettsyresyntese (august 2013)\nLangkjedede og flerumettede fettsyrer (august 2013)\nEikosanoider (mars 2015)\nKetonmetabolismen (september 2013)\nKolesterolmetabolismen (Oktober 2013)\nLipoproteinmetabolismen (November 2013)"
  },
  {
    "objectID": "metabolismen.html#metabolske-sykdommer",
    "href": "metabolismen.html#metabolske-sykdommer",
    "title": "Artikkelserie om metabolismen",
    "section": "Metabolske sykdommer",
    "text": "Metabolske sykdommer\nMetabolske sykdommer skyldes medfødte genetiske abnormaliteter. Disse rammer som oftest viktige enzymer som er viktige for å metabolisere en forbindelse, og mangel på enzym fører til at denne forbindelsen hoper seg opp. Det kliniske bildet av disse sykdommene kan variere mye, spesielt som følge av hvorvidt det er fullstendig mangel på enzym eller om produksjonen bare er kraftig redusert. I de følgende artiklene får du en innføring i genetikk og deretter mer spesifikt om ulike klasser av metabolske sykdommer.\n\nGenetikk og epigenetikk (Januar 2013)\nPrinsippene bak metabolske sykdommer (Januar 2013)\nMedfødte sykdommer i karbohydratmetabolismen (August 2013)\nSykdommer i proteinmetabolismen\nSykdommer i fettmetabolismen\nSykdommer i lipoproteinmetabolismen"
  },
  {
    "objectID": "metabolismen.html#sult--og-stressmetabolisme",
    "href": "metabolismen.html#sult--og-stressmetabolisme",
    "title": "Artikkelserie om metabolismen",
    "section": "Sult- og stressmetabolisme",
    "text": "Sult- og stressmetabolisme\nDersom vi over tid spiser lite eller ingenting, skjer det tilpasninger i kroppen. Dette er helt nødvendig for at vi skal kunne overleve og fungere i en slik situasjon. Ved skader og sykdom kan det også forekomme tilpasninger, kalt stressmetabolisme. I de følgende artiklene er dette utdypet.\n\nSult/fastemetabolisme\nStressmetabolisme"
  },
  {
    "objectID": "metabolismen.html#metabolisme-under-fysisk-aktivitet",
    "href": "metabolismen.html#metabolisme-under-fysisk-aktivitet",
    "title": "Artikkelserie om metabolismen",
    "section": "Metabolisme under fysisk aktivitet",
    "text": "Metabolisme under fysisk aktivitet\nErnæring, idrett og prestasjon går hånd i hånd, men generelt sett er det lite fokus på hvordan de ulike næringsstoffene metaboliseres under aktivitet. Her kan vi skille mellom det som kalles aerob forbrenning, der vi har nok oksygen tilgjengelig til å forbrenne karbohydrater og fett fullstendig, og anaerob forbrenning, der energiproduksjonen går så fort at vi ikke rekker å tilføre nok oksygen. Det skjer også en tilpasning i forbruket av de ulike næringsstoffene. Dette vil bli utdypet i følgende artikler (sist oppdatert):\n\nAerob og anaerob metabolisme\nKarbohydrater under fysisk aktivitet (oktober 2013)\nProtein under fysisk aktivitet (April 2014)\nFett under fysisk aktivitet\nRegulering av energisubstrat under fysisk aktivitet\n\nI arbeidet med denne artikkelserien er det benyttet fagbøker i biokjemi (1,2), metabolisme (3), fysiologi (4) og ernæring (5,6,7,8). Artiklene er skrevet av Vegard Lysne og Thomas Olsen.\nReferanser\n\nChampe PC, Harvey RA, Ferrier DR (eds.): Biochemistry, 4 edn: Lippincott Williams&Wilkins; 2008.\nBerg JM, Tymoczko JL, Stryer L (eds.): Biochemistry, 6 edn: Freeman; 2007.\nFrayn KN: Metabolic Regulation, 3 edn: Wiley-Blackwell; 2010.\nGuyton A, Hall J: Textbook of Medical Physiology, 12 edn: Saunders/Elsevier; 2011.\nErdman JW, Macdonald IA, Zeisel SH (eds.): Present Knowledge in Nutrition, 10 edn: Wiley-Blackwell; 2012.\nShils M, Shike M, Ross A, Caballero B, Cousins R: Modern Nutrition, In Health And Disease, 10 edn: Lippincott Williams&Wilkins; 2005.\nShaw V, Lawson M: Clinical Paedriatric Dietetics: Blackwell Publishing; 2007.\nKang J: Nutrition and Metabolism in Sports, Exercise and Health, 1st end: Routledge; 2012"
  },
  {
    "objectID": "om.html",
    "href": "om.html",
    "title": "Om Frisk og Funksjonell",
    "section": "",
    "text": "Frisk og funksjonell er en blogg som omhandler temaene kosthold, trening og helse. Våre skribenter er hovedsakelig studenter innen ulike helsefag, noe som gir et bredt kompetansefelt. I tillegg til informative artikler vil vi også i egne innlegg omtale nyere studier og kommentere ting som dukker opp i media.\nFrisk og Funksjonell er et 100% ikke-kommersielt nettsted, og verken skribenter eller bloggeier har noen form for inntekt/utbytte fra siden.\nVi er ikke en fasit, og oppfordrer til å lese all informasjon med kritiske øyne. Temaene vi skriver om tilhører et levende fagfelt, og etterhvert som det kommer ny informasjon til er vi helt åpne for at ting vi har skrevet tidligere kan være utdatert eller til og med vise seg å være feil. Det er en del av prosessen, og vi ønsker å hele tiden strebe etter å holde oss oppdaterte.\n\nRedaksjonen:\nVegard Lysne (grunnlegger), Thomas Olsen, Andreas Wahl Blomkvist, Andrea Rørvik Marti.\n\n\nAndre bidragsytere:\nTorbjørn Lysne, Mari Kalland Knapstad, Asle Bøe, Martin Hole Hanstvedt, Eivind Eliasson, Erik Arnesen, Ingvild Thun, Stine Malvik, Monica Linnea Ones, Ole Anders Brøndbo, Hanne Storhaug, Martin Norum, Kristian Fagerland\nI tillegg har en rekke studenter ved UiB og UiO bidratt med artikler."
  }
]